ЭВӘЛИН ОР ТОДРХАЛҺК ЙОСН

Би болн эк болсн хамг әмтн, арвн үзгин һурвн цагин хамг Түүнчлн Болгсудт, бий, келн, седкл, эрдм, үүл бүгдин Мөн Чинр Болгснд, найн дөрвн миңһн номин цогц һарх орнд, хамг хутгт хувргудин Эзнд, ачта үндсн болн үндслгсн селт цогт Деед Ламнрт иткмү!

ДЕЕД ҺУРВН ЭРДНЬД ЭВӘЛ ЙОВУЛХ ЙОСН
Ламд иткмү!
Бурхнд иткмү!
Номд иткмү!
Бурсң хувргудт иткмү!
(зун нәәмн то, эс гиҗ хөрн негн, эс гиҗ долан то өгүл)

ЗУРҺАН КҮРӘ БИШЛҺХ ЙОСН
Идам мандлин Бурхни Чуулһнд, Нөкрлә селт бүгдт иткмү!
Ном тедкгч сәкүсдт, белг билгин нүдтә деед цогт итклтәд иткмү!

ДЕЕД БОДЬ СЕДКЛ ҮҮСКХ ЙОСН
Бурхн, Ном болн Чуулһна деедт бодь седклд күртлән иткмү!
Мини өглһ үүлдсн эн буяр, хамг әмтнә тусин төлә бурхн болхм бүтх болтха!
(кемән һурвн то өгул)

ДОЛАН ГЕШҮТӘ НОМ БОЛН БОДЬСАДИН САНВР АВХ ЙОСН
Деед һурвн Эрдньд би иткму!
Хамг килнциг тус тустнь әрлһн намчлму!
Әмтнә буйнд дахн би байслцму!
Бурхна бодиг седклдән бәрн Бурхн, Ном болн Чуулһна деедт бодь күртлән би иткмү!
Эврә бусудин ту с сәәтур бутәхин төлә деед бодь седкл үүскн үүлдмү!
Деед бодь седклиг үүскн үүлдҗ, хамг әмтнд зүүцлн туслҗ, деед бодь седкл седклдән орулҗ үүлдмү!
Хамг әмтнә тусин төлә бурхн болхм бүтх болтха!
(һурвн то өгул)

ДӨРВН ЦАГЛШГОГ ЙОВУЛХ ЙОСН
Хамг әмтн җирһлң болн җирһлңгин үндснлә төгс болтха!
Хамг әмтн зовлң, болн зовлңгин үндснәс хаһцх болтха!
Хамг әмтн зовлң уга җирһлңгәс эс хаһцх болтха!
Хамг әмтн амрг холл-өөр тачах-өшәх хойрас хаһцгсн тегш судад бәәх болтха!
(һурвн то өгул)

СҮЗГ ҮҮСКХ ЙОСН БОЛН БИЙ ӘДСТИЛДХ ЙОСН
Кен шүтн бәрлдәнәс болгсн түрүн уга, тасрх уга, төрдх уга, мөңк уга, одх уга,
ирх уга, эврә чинртә биш, нег чинртә биш түүрвл маш амрулгсн болн амрулңһиг үзүлгч Дуусгсн Бурхн өглһин деед түүнд мөргмү!
Амрлңһу керглгч шравагудиг маш амрлснд көтлн үүлдгч, букни медх аль болн
аль сәәтүр төгссн чадгчудт хамг зүүл төгс элдв үүг номлсн шраваг бодьсаднрин чуулһн селт бурхдин ээҗ түүнд мөргмү!
Сеҗгин төриг эрлһн гүн аһу ик бий төгсгсн Саманда Бадрин герл бүкни һаргчд мөргмү!
Хоцрлго бүгд хамг әмтнә иткл болгсн, тесхшго шулмсин әәмгин эмнл селт даргч,
бурхна бодь хоцрлго сәәтүр әәлдгч Йилһн Төгсгсн нөкд селт эн орнд өөд болхан сойрх!
Ямр мет хүвлсн тедниг теңгрнр уһадг мет, теңгрин әрүн усар Түүнчлн Бурхна бийиг уһан зальврнав би!