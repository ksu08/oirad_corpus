ОМ ГЕТЛГГЧ ХУТГТ ДӘР-ЭКД МӨРГМҮ

1.
Мөргмү гетлггч түргн баатр эк
Агчм цәклһн мет нүдтә
һурвн йиртмҗин итклин нүүрин
Усн төрлгтә делгрсн гесрәс болсн эк

2.
Мөргмү намрин бүкнд дүүрсн
Зун сар давхрлсн нүүртә
Миңһн оддудын цуулһар
сәәтр неесн маш бадрңһу герлтә эк

3.
Мөргмү уснас төрсн
көк алтн бадмар һар маш чимсн
Өглһ, кицәңһү, хатуҗл, амрлңһу,
Күлцңһү, самади йовдлын орн эк

4.
Мөргмү түүнчлн болсн ушньрта,
Кизәр уга тийн илһсн йовдлта
Хоцрл уга бәрмд олҗ
Илһсн көвүд маш шүтгч эк

5.
Мөргмү Дуддаре Хум үзгәр
Күсл цог кеһәд оһтрһу дүүргж
Долан йиртмҗиг көләрн дарҗ
Хоцрл уга ирүлҗ чадгч эк

6.
Мөргмү Хормст һал теңгр Эсрнд
Ки теңгрт, элдв эрктнд тәкгдҗ
Буд, бидр, һандр нуһуд кеһәд
Ягчсин цуулһн өмнәс магтгч эк

7.
Мөргмү "Драд" кемәх кеһәд "Пад"
Цаадын эндүрлх күрд маш эвдҗ
Барун аһурин зүн көлән җииҗ даргч
Шатх һал маш бадрңһу эк.

8.
Мөргмү ик аюлта "Дуре" шимнсин
Баатр тийн дарҗ, усн төрлгтә
Ур - килңгин үүлдвр үүлдж
Хамг дәәсиг хоцрл уга алгч эк.

9.
Мөргмү деед һурвн эрдниг орлх
Мотрин хурһарн зүркән маш чимҗ
Хоцрл уга үзгин күрдәр чимсн
Эврәннь герлин цуулһн нуһудиг бутрулгч эк.

10.
Мөргмү маш байсх зәлтә
Титмин герлин эркн делгрҗ
Инәҗ маш инәх "Дуддаре"
Шимнс кеһәд йиртмҗ эркдән орулгч эк.

11.
Мөргмү һазр делкә теткгчин
Цуулһн нуһуд хамгиг ирүлҗ, чадгч
Килңгин уурлл көдлх "Хум" үзгәр
Хамг ядуг маш тоньлгч эк.

12.
Мөргмү зәрмдг сарар титмлҗ
Хамг чимг маш бадрңһу хоңһрцг
Үсн дотр Әмдевәс
Насдан маш герл сәәтүр һарһгч эк.

13.
Мөргмү эцус һалвин һал мет
Бадрңһу эркн дунд оршҗ
Барун үзгин зүн аһурин бүкнәс эргх
Байсхлңгар дәәсни әәмг маш даргч эк.

14.
Мөргмү һазр делкән тал
Альхарн делдҗ , көләрн девсҗ
Килңгин хорар үүлдж "Хум" үзгәр
Долан давхр нуһудиг эвдгч эк.

15.
Мөргмү амулңта, буйнта, амрулгч,
һаслңгас нөкцсн амрлңһу йовдлын орн эк.
"Сууха", "Ом" сәәтүр төгссәр
Ик килнц эвдгч эк.

16.
Мөргмү бүкнәс маш байсҗ
Эргхәр дәәсни бий маш эвдгч
Арвн үзгин тәрн зокасн ухаг
"Хум" гидг үзгәс гетлггч эк.

17.
Мөргмү "Дуре" көл девсхәр
"Хум" бәәдлин көрң чинртә
Сөмр уул, Мандр кеһәд невтлҗ үүлдгч.
һурвн йиртмҗ нуһудиг көтлгч эк.

18.
Мөргмү теңгрин нүр - бәәдлтә
Гөрәсн белгтә һартан бәрҗ
"Даре" хойр өгүүлҗ "Пад" үзгәр
Хамг хорн нуһудиг хоцрл уга әрлһгч эк.

19.
Мөргмү теңгрин цуулһн нуһудин хан
Теңгр, гинар шүтгч эк
Бүкнәс таалгдх зевсгин цогар
Темцл кеһәд му зүүд әрлһгч эк.

20.
Мөргмү делгрсн нарн сар
Хойр нүднәс маш тодрха герл һарч
"Даре" хойр өгүүлҗ "Дуддаре"
Маш күчр киҗг әрлһгч эк.

21
Мөргмү бүкн һурвн тер чинрин зокалар 
Амрлңһу күчр сәәтүр төгсҗ
Ад, бидр кеһәд ярһин цуулһн нуһудиг
Даргч үлмҗ "Дуре" маш деед эк.


Эн үндсн тәрнин магтал кеһәд мөргул хөрн негн буй. Окн-Теңгрт үнн сүзгтә төгсн оютн кен сәәтүр сүзглҗ өгүлхәр удш, өрлә босҗ седхлә, үл әәх бүкниг сәәтүр өгҗ, Хамг килнц маш амрлулҗ, хамг му чинртниг эвдх долан илһсн нуһуд өтр авшг өгх болыю. Үүнәс ик буй олх. Мухрт күрсн бурхни хутг тенд олх.
Идсн кеһәд ууввчн, санср сәәтүр әрлһх болыю. Ад, киҗг кеһәд хорар энлсн зовлңгин цуулһиг маш әәлһх. Бус әмтн нуһудт бас тиим. Хойр, һурвн, долан илднь өгүлхлә, көву кусгч-өву олх. Эд кусгч - эд нуһудиг олх. Хамг күсл бүтх. Тотхур нуһудиг әрлһҗ дарх.
