Ширән теннисәр марһлдв
07-10-2014, 19:39 | Таңһчин зәңгс
Одахн Элстд «Клуб настольного тенниса» гидг спортивн залд эрмдгтә улс хоорнд теннисәр Хальмг таңһчин марһан болв. Чинртә эн марһаг Хальмгт үүлддг социальн даатхлһна саңгин специалистнр бүрдәҗ давулв.
Сүл җилмүдт паралимпийск җисән ик делгрлт авчана. Мана таңһчин кесг элчнр паралимпийск марһаст олар орлцҗ таңһчан туурулҗ, нүүрләчнрин тоод орна. Тегәд эн җисәг улм делгрүлхин төлә, иим керг-үүлдврмүд бүрдәгднә. Марһана ашар түрүн орм авсн улс медальмудар, Күндллһнә һашгудар, белгүдәр ачлгдв. 2005 –ч җиләс авн социальн даатхлһна саң эрмдгтә улсиг санаторн-курортн путевксар болн эднд кергтә техническ тоотар теткнә. өдгә цагт эрмдгтә улс кергтә тоотар цаглань теткгдг болв.