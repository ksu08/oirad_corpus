үр Сариг өргмҗтәһәр темдглх
05-05-2018, 10:48 
Тер мет Бурхн багш 42 өдртән Бодхи модна сүүдрт әмтнә үздг түрү-зүдүн тускар ухаһан туңһаҗ өрүн 5 часас авн 7 час күртл медитац кеҗәсмн, тер кемд Бурхн Багш болсмн. Сәәһән хәәхин өмн Бурхн багш 7 күүг шүүҗ авад, терүнә сурһаль өргҗүлдг школын, олн ламнрин ниицәг һардхмн гиҗ шиидсмн. үр Сарин цагт әмтн мах, заһс, өндг идх зөв уга болҗана, терүнә тускар онц керг-үүлдврт Санл лам келҗ өгхәр бәәнә. әрк уухмн биш. әркәс гетллһнә онц керг-үүлдвр җил болһн цутхлң хурлд кенә, өрүн эрт тавн часин өмн тиигәрән ирх кергтә.
Тер мет эн җил Бурхн Багшин Алтн сүмд мандл май сарин 26-27-д тосхгдх. Олн әмтн нааран улан, шар, цаһан, оошг, көк, цеңкр (фиолетовый) болн нань чигн өңгтә цецгүд авч ирҗ бас эн керг-үүлдврт өргәр орлцҗ чадҗана, теднә цецгүдәс мандл тосхгдх. Аръябал бурхнд нерәдсн эн мандлд "Ом мани падме хум" гидг номин үг кезәңк бичмрәр бичгдх.
Июнь сарин 12 - т Москвад үр Сарла бас Бурхн-багшин номин туск лекциг умшхмн, терүнд шаҗн лам Тэло Тулку ринпоче орлцх гиҗ күләгдҗәнә. Бас үр Сарла күндтә номт, лам Кунделинг мана таңһчд ирҗ Бурхн багшин күцәсн 12 кергин туск лекц умшх. Тер мет эн сарин эргцд, июнь сарин 2-т, Целинн района Хар Булг селәнә шидр бәәх һанц уласн модна өөр һал тәәлһнә керг-үүлдвр үдин хөөн болхмн.
ТүРВәН һуна