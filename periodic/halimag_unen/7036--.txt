Шунлтта улсин җисән делгрх
10-01-2018, 09:29 
"2018 җилиг волонт\xb8рин болн сән саната нөкднрин җил гиҗ зарлх селвг орулҗанав. Мана орн-нутгин делгрлтд тана орулҗах аһу ик тәвциг үнллһн тернь болхмн. Тегәд шин җил тана болхмн, дөң болх сән саната, олна кесг кергт орлцдг, тедниг чидлән әрвллго күцәдг мана орн-нутгин цуг иргнмүдин җилнь болхмн, волонт\xb8рмуд - әрәсән һол чидл болҗана",- гиҗ Владимир Путин келв.
Волонт\xb8рмуд больницст болн социальн учрежденьст көдлнә, геедрсн әмтиг олҗ авхд, йиртмҗин аюлас көлтә зовлңла харһсн улст дөң болна, йиртмҗиг болн сойлыг харлһна кергт орлцна, дәәнд әмнәсн хаһцсн, зәңг-зә угаһар геедрсн салдсмудын нер-усинь, үкәринь, дәәлдсн һазринь илдклһнд шунлттаһар орлцна, ик кемҗәтә нарт-делкән керг-үүлдврмүд бүрдәлһнд нилчән күргнә.
Хальмг Таңһчд волонт\xb8рмуд бас баһ биш, эн җисәнд 300 күн орлцна. Эдн инвалидмүдт, дәәнә ветеранмудт дөң болна - хот-хоолынь авч ирнә, хаша-хаацинь цеврлнә, нань чигн көдлмш күцәнә. Тер мет Хальмг госуниверситетин, хотл балһсна колледжмүдин болн техникумсин оютнр, Элстин болн райодын школмудын сурһульчнр йиртмҗ харлһна, экологин кесг төр хаһллһнд, Цугәрәсән керг-үүлдвр, марһас Элстд бүрдәлһнд дөң болна.
Дәкәд болхла хальмг улсин авъясиг хадһллһна, хальмг кел делгрүллһнә кесг керг-үүлдврт орлцҗ эврәннь медрлән гүүдүлнә, билг-эрдмән хурцдулна, хәәврин отрядмудын үүлдврт орлцна, дәәнә цагт хальмг теегт әмнәсн хаһцсн баатрмудын нер-усинь илдкнә, эврә балһсна, селәнә тууҗинь шинҗлҗ, төрскн һазрин, элгн-саднаннь туск кесг соньн тоот медҗ авна.
Эднәс кесгнь Сочи балһснд болсн Олимпийск наад бүрдәлһнд, гиичнриг болн спортсменмүдиг тослһнд ик тәвцән орулсмн. Удл уга әрәсәд футболар делкән чемпионат болхмн, маднла хам-хоша бәәдг Волгоград болн Ростов-на-Дону балһсдт чемпионатын харһлтс болхмн, тедниг бүрдәлһнд хальмг волонтермуд бас орлцхнь лавта. Чемпионат өөрдх цагла теднә тонь йилһгдх гиҗ күләҗәнәвидн.
Тиим кевәр волонтермудын җисәнд ода онц оньг өггддг болв, эдн орн-нутгин, государствин нөкднр болҗана. "әмтнә эврә сән седкләр күцәсн кергүдәс аштнь цуг обществд нег-негән күндллһн, итклтә хәләц болн нег-негән дөнңлһн тогтна. Тегәд бидн аштнь күчән негдүләд ямаран чигн күчр-күнд төриг хаһлҗ чадхвидн",- гиҗ Путин тоолҗана.
Тер үгиг иткүләд, әрәсән сән седклтә нөкднрин ниицәнә зүүцүлгч советин ахлачнрин негнь Сергей Бондаренко иигҗ келв: "Күцәх төр дала, тедниг государствин структурмудла хамдан, иргнә обществиг хамцулад күцәх кергтә. Манад ода эврә профессиональн сән өдр бәәнә - декабрин 5. Сүл һурвн җилин эргцд волонт\xb8рмудын хань 30 процентд шинрүлгдв".
Тиим кевәр активистнр, волонт\xb8рмуд государствин партн\xb8рмуд болҗ үүлдх. Эврә төсвсәр эдн социальн сән таалта бәәдл тогтаҗ цуг улст дөң болҗ чадҗана. Волонт\xb8рмудын туст йосна органмуд эврәннь хәләцән бас сольх зөвтә. Ода әрәсән әмтнә 18 процент волонт\xb8рмудын җисәнд орлцҗана. Бизнесиг чигн эднә дөңгәр делгрүлҗ болхмн гиҗ специалистнр тоолҗана.
ТүРВәН һуна