«Диилврин вальс» - ветеранмудт
30-04-2019, 11:54 | Таңһчин зәңгс » Эдн Төрскән харсла
«Диилврин вальс» - ветеранмудт
Май сарин 7-д Н.Пальмовин нертә Келн-улсин музейд Алдр Төрскән харсгч дәәнә ветеранмудын төлә «Диилврин вальс» гидг байрин керг-үүлдвр болх.
Хальмг Таңһчин, хотл балһсна болн олна организацсин һардвр, баһчуд болн бичкдүд музейин «Алдр Диилвр» гидг залд дәәнә ветеранмудыг йөрәхмн. Бичкдүдин художественн коллективсин күүкд-көвүд дәәнә туск шүлгүд умшҗ, тер һашута цагин туск дуд дуулҗ, ветеранмудт билг-эрдмән нерәдхмн. Келн-улсин музей болн талдан кесг организацс ветеранмудт Диилврин өдр угтҗ белг бәрүлҗ өгхмн. Байрин керг-үүлдврин чилгчәр ветеранмудыг салдсин хашар тоохмн.
Мана зәңгч