Пенсионн даатхлһна марһан эклҗәнә
24-09-2014, 15:06 | Таңһчин зәңгс
әрәсән пенсионн саң "Лучший страхователь года по обязательному пенсионному страхованию -2014" гидг марһа зарлсн бәәнә. Эн марһан тавн җил дарандан болҗана. Көдләчнриннь төлә эрк биш пенсионн даатхлһна мөңг өгдг организацс, предприятьмүд эн марһанд орлцҗ чадҗана. Марһанд орлцачнр көдләчнриннь төлә күч-көлснә пенсин даатхлһна болн хоршалһна әңгүдин мөңгиг цаглань орулҗ, даатхлһна мөңгән оруллһна документсин тооцаһан өгх болн көдләчнрән эрк биш пенсионн даатхлһна системд цаглань темдглҗ бичүлх зөвтә.
Хальмг Таңһчд 18249 предприять, организац дунд хамгин сән гиснь йилһгдхмн. Марһана аш 2015 җилин май сард диглгдхмн. Давсн җилд эн марһанд таңһчин больниц, цергә комиссариат,"Бургшн" болн "Полынный" эдл-ахус, Яшкулин района больниц болн нань чигн организацс, предприятьмүд дунд ончрсмн. Тер мет марһанд диилвр бәрсн предприятьмүд дунд арһлачнр чигн билә. үлгүрнь, арһлачнр С.Железняк, Б.Лиджиев болн Э.Игнатенко көдләчнриннь иргчин тускар ухалҗ, пенсионн саңд даатхлһна мөңгинь цаглань орулҗ өгсмн.