Җалвиг цаглань өгхиг некв
04-04-2018, 10:07 
"Көглт" гидг ООО-н болн "Элстин хаалһин заллт" МУП-ин көдләчнрт җалвин өринь даңцалһна төр хәләгдв. Хальмг Таңһчин күч-көлснә государственн инспекцин һардач В.Оргдаева "Көглт" эдл-ахун туст күцәгдсн бүртклһнә керг-үүлдврмүдин тускар зәңгллһ кев. Тер мет эн ниицәнә көдләчнрин җалв некҗ авлһна туст күцәгч производствин тускар УФССП-н һардачин дарук Р.Мухортов тооцаһан өгв. Элст балһсна администрацин толһачин дарук Г.Рубеко балһсна хаалһин заллтд тогтсн бәәдлин тускар келв.
Сүүрт хәләгдсн төрмүдәр шишлң тогтаврмуд батлгдв, көдләчнртән җалвинь цаглань эс өгчәх предприять-организацсин һардачнр дарук сүүрт тооцаһан өгхмн гиҗ шиидгдв.


ДАВАН Наталья