Эрмдгтә бичкдүд дөрлдв
07-06-2018, 10:14 
"Би бочча гидг спортын янзар олн җилин туршарт үүлднәв. Олн-зүсн балһсдт болдг Цугәрәсән дөрлдәнд орлцнав. Энтн меечгәр төвәр наадлһн болҗана. Бочча боулинг нааднла әдл болна. Чикәр йовлһнд, гүүнәр ухалхд тус болна. Эн спортын янз нанд икәр таасгдна. Би тренертан ик ханлтан өргҗәнәв. Экдән бас ханлтта бәәнәв. Би шатр наадхдан дуртав." - гиҗ Айса Титеева эврә ухан-тоолврарн хувалцв.
Тер өдр нүүрт һарсн бичкдүдиг медаляр, һашгудар, мөңгәр ачлв. Армрестлингд күүкд улс дунд Айса Питеева, Виктория Матвеева, Валерия Очир-Горяева, көвүд дунд Аюш Бембеев, Даниил Оредаренко, Басанг Анкаев, Тарас Очаев диилв. Адьян Манжиков, Виктория Матвеева, Ангира Батрашкиева диилвр бәрв. Яшкулин санаторн школ-интернат (мини-футболар), бочча нааднд Дорджи Карвенов (дунд баг), Очир Босхомджиев (баһ баг), Титеева Айса (ах баг) нүүрт һарв.
САНҖИН Кермн