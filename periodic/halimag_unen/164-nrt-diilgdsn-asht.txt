Нөөртә диилгдснә ашт
22-08-2014, 10:41 | Таңһчин зәңгс
Эн җилин августын 18 – 19-д таңһчин хаалһст зеткртә 8 йовдл учрв.Терүнд 5 күн әмнәсн хаһцв, 18 күн шав авв. Хамгин күнд йовдл әәдрхн - Ставрополь хоорндк хаалһд, Яшкуль селәнә өөр болв. Урдаснь кесн шинҗллтин ащар ВАЗ-2109 автомаши залҗ йовсн Махачкалан күн хаалһдан нөөртән диилгдәд, сөрүд хаалһд һарч ирснә ашт өмнәснь йовҗ йовсн Шеврле Авео машинлә цокгдв. Энүнәс көлтә хойр жолач, 10-та һурвн күүкд әмнәсн хаһцв.
Яшалта – Дивное хоорндк хаалһд Дагестанд бәәдг күн ВАЗ-21093 маши залҗ йовад, хаалһин җисәнә зокал эвдсн учрар машиһән хаалһин хаҗуд көмрүлв. Аштнь машинд йовсн күүкд күн күнд шав авад, Яшалтан района цутхлң больницд орулгдв.
Августын 18 – 19-д государственн автоинспекцин көдләчнр машиг согтуһар залҗ йовсн 20 җолачиг бәрәд, маши залх зөвәснь хаһцулв.
Эн өдрмүдт халун һаң дегәд ик болҗасн учрар хаалһин зеткртә йовдлмудын то зөвәр икдв. Тегәд чигн хаалһин җисәнә зокалмудыг эркҗән уга күцәх, муурсн цагтан маши залхасн саглх селвг Госавтоинспекцин көдләчнр өгчәнә.