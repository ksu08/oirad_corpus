Глонасс делгрҗәнә
28-04-2018, 08:32 
Ода таңһчд Глонасс-ин үүлдвриг өргҗүләд орутаһар олзлх саната. үлгүрнь, удл уга Глонасс-д таңһчин Колл-цутхлңгиг, МВД-г, ФСБ-г, МЧС-иг, Мөшклһнә комитетиг орулхар бәәнә. Юңгад гихлә Глонасс-ин аппаратмуд заасн органмудт альд, кен, кезә үүл татсинь агчмин зуур гилтә медүлҗ чадна. Тер мет Глонасс "Безопасный город" болн "Умный город" гидг программс күцәлһнд орлцад, эн төсвс күцәлһнд туслхмн. Удл уга бас Хальмгт Эра-Глонасс үүлдврән эклхмн. Эн эв-арһар дамҗад хаалһд әәмшгтә йовдл учрхла, зөв-йосна органмудт зеткр учрсн ормас бачм докья өггднә.
Өдгә цагт таңһчд әәмшгтә хаалһст 65 видеокамер углҗ тәвҗәнә. Эн җил төгстл таңһчд ут турштан 150 тиим оборудовань тәвгдхмн.
Василий ШАКУЕВ