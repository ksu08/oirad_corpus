Бүүрән тосхх һазрта болв
18-06-2018, 09:53 
Кесг өрк-бүлмүд эврәннь күүкдән сән, таалмҗта таалд өскҗ-босххин төләд арһ учрҗана. Эн туст таңһчин һазрин болн өлг-эдин хәрлцәнә министерств Элст балһсна администрацла хамдан темдгтә көдлмш күцәҗәнә. Удлго дәкәд 300 һазрин участк балһсна барун, дорд болн өмн үзгт өггдхмн. "Бидн эврәннь көдлмшән күцәхләрн, льготн багд ордг улсин неквринь хаңһахар шуннавидн. әмтн бәәх һазр балһсна делгрлтин зурад орулгдсн болдг. Тегәд чигн иргчдән эн һазрин участкуд инженерн коммуникацсар теткгдхмн", - гиҗ министр Борис Лиджиев келв.
Дарунь Борис Лиджиев байрин бәәдлд әмтнд итклин цаасинь бәрүлҗ өгв. Тер мет керг-үүлдврт таңһчин һазрин болн өлг-эдин хәрлцәнә министрин дарукс Элина Шовадаева болн Эренцен Шарманджиев ахта орлцҗ, бас йөрәлин үг келв.
һазрин участкуд авсн улсин тоод ЭКГ-н орс келнә багш Делгр Савкаева йовна. Эн баһ наста багшин чеерүдт темдглгдәд, һурвн җил шаху давад, һазрин участкан авв. Эн бер авальтаһан болн хойр үртәһән нәәмәдлсн патьрт бәәнә. Ода эн баахн өрк-бүл эврә гер тосхх саната.
2011 җиләс авн 2017 җил күртл Элстд льготн багин улст 4 миңһ шаху һазрин участкуд йилһҗ өгсн болдг. Министр Борис Лиджиевин келсәр, эн җил төгстл миңһ шаху һазрин участкс түгәҗ өгхмн. Эн зуни сармудт болхла ут тоодан 300 күн һазрин участкин иткл цаас авхмн.

МАНҖИН Маргарита