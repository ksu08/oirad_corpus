Темә унад торһн замар йовна
24-01-2018, 09:18 
Хамдан эн хаалһд йовх улсиг күүкн шүүҗ авв. һурвн моңһл болн һурвн талдан келн улс энүнлә хамдан йовх бәәсмн. Зуг һундл болхд, нег күн Карл Бушби күүкиг даххмн болҗана. Наадкснь күнд хаалһас әәсн бәәдлтә. Тиигҗәтл Карл чигн йовшго болҗ һарв. Ода күүкн һанцарн һурвн моңһл адучта хаалһд йовна. Моңһлын цаста һазрар эдн темә унсн йовна. Баянхонгор әәмгин һазриг эдн давҗ һарв.
Соньн эн зуульчнр һурвн сар хаалһд йовсна дару эднә тускар "National Geographic BBC" канал үзүлв. Келхәс, "National Geography" гидг һарц эн зуульчллһнд мөңгәр дөң болҗана.
Темәһәр йовҗ йовх эн улс түрүләд, Моңһлын һазрар йовад, цааранднь Китдин, Казахстана, Узбекистана, Туркменистана, Ирана, Турцин болн Европейск сообществин орн-нутгудар давҗ һархмн. Ут-тоодан арвн хойр орн-нутгт темә унҗ күрхәр зөрглсн Н.Байгалмаан хаалһнь цаһан болтха.