ЗАГС-ин көдләчнриг йөрәв
17-12-2018, 09:53 
Эндр, декабрин 18-д, мана таңһчд болн бүкл орн-нутгт әрәсән ЗАГС-ин көдләчнрин өдр темдглнә. Эн сән өдрлә олн әмтиг болн салврин көдләчнриг таңһчин Толһач Алексей Орлов йөрәв. "Эндр ЗАГС-ин органмудын систем күн болһна иргнә бәәдлин сольлһиг тоод авдг хамгин тогтурта систем болҗана. Хальмг Таңһчин ЗАГС-ин органмудын көдләчнр седклән өгч кергтән болн төрскн таңһчдан итклтәһәр көдлҗ баһчудын шагшавдын сурһмҗд болн ах үйин әмтиг дөңнлһнд эврә тәвцән орулҗ, өрк-бүлин үнтә тоотыг тархалһна, эк күүкнә болн бичкдүдиг өсклһнә тоомсринь батруллһна хамгин сән авъясиг хадһлҗ холвҗулҗана.
Байрин эн өдрлә ханлтын онц үгән Хальмг Таңһчин ЗАГС-ин органмудыг тогталһна болн делгрүллһнә кергиг эклҗ йовсн ветеранмудт нерәдҗ келхәр седләв: тадн эндрк көдләчнрт өөдән мергҗлтин, күцлдән күрдг бат седклин үлгүр болҗанат. Хальмг Таңһчин ЗАГС-ин органмудын көдләчнр цааранднь чигн теднд өгсн даалһвриг нертәһәр күцәһәд, төрскн таңһчин делгрлтд ик тәвцән орулад йовх гиҗ бат ицгтә бәәнәв",-гиҗ Йөрәлин бичгт келгдҗәнә.
Тер мет таңһчин Улсин Хуралын (Парламентин) Ахлач Анатолий Козачко болн правительствин Ахлач Игорь Зотов салврин көдләчнриг ЗАГС-ин органмудын сән өдрлә йөрәҗ, бат эрүл-менд эдлҗ, күүкдтән сән сурһмҗ өгч бәәтн гихиг дурдв.
Мана зәңгч