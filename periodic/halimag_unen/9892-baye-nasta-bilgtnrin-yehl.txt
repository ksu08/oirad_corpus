Баһ наста билгтнрин һәәхүл
14-08-2019, 10:45 | Таңһчин зәңгс » Сойл
Эн долан хонгт август сарин 16-д, Н.Пальмовин нертә Келн-улсин музейд «Босхмҗ» гидг багд ордг баһ наста зурачнрин һәәхүл болхмн.
Түрүн болҗ 2017 җилд иим һәәхүл баһ наста зурачнр Тимур Цонхлаевин болн Олег Чудутовин седвәрәр бүрдәгдсн билә.
«Босхмҗин» төсв хамгин түрүнд үүдәгч баһчудт нерәдгднә, эннь оютнр, одахн деед болн дунд шишлң художественн заведеньс төгсәсн баһчуд болна. Эн һәәхүлд Хальмгин 15 зурач орлцхмн, эдн олн зүсн эв-арһар зурсн зургудан, һарарн кесн кегдлмүд болн скульптурмуд олна оньгт тусхахмн. һәәхүлд орлцачнрт баһ наста улсин үүдәврмүд йир соньн болхнь лавта. һәәхүл 15 часла эклхмн, ирцхәтн!
Мана зәңгч