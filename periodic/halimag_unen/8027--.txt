Баатрмудын туурмҗ үлгүр болтха!
12-05-2018, 10:51 
Саяд дәәчнр, олн улс, тер тоод Хальмг Таңһчин миңһәд элчнр, тер дәәнә аюлд әмнәсн хаһцсмн. Мана Улан әәрмин зөргтә дәәчнрин туск санлыг бидн мөңкинд хадһлхвидн. Болв ода тер дәәнә туск үнн тууҗиг хаҗилһҗ, Советск Союзин дәәнд орулсн тәвцинь уурулхар бәәнә. Бидн тиим худл тоолврла кезә чигн зөвшәршговидн, фашизмиг күүчллһнд һол нилчән советск улс болн Советск Союзин Зертә-Зевтә Чидлмүд күргсмн.
Эн өдр бидн әмнәсн хаһцсн салдсмудын туск санлынь тевчнәвидн, Алдр Диилвриг туурулҗ байрлҗанавидн. Цуг делкәд эвин бәәдлиг бидн тогталавидн. Эндр Москван Улан Талвң деер болҗах өөнин цергә парадт мана таңһчин элч, Төрскән харсгч Алдр дәәнә ветеран Анатолий Тепшинов орлцҗана. Цуг ветеранмудыг бидн Диилврин өөнлә йөрәҗәнәвидн, теднд бат эрүл-менд, сән-сәәхн җирһл дурдҗанавидн,\u201d- гив.
Дәкәд олн әмтиг дәәнә ветеран, Хальмг Таңһчин олн улсин бичәч, Хальмг Таңһчин сойлын ачта көдләч, Элстин күндтә иргн, мана "Хальмг үнн" газетд олн җилдән ах редакторин дарук болҗ көдлҗәсн Андрей Джимбиев Диилврин өдрлә йөрәҗ, энтн алдр байрин өдр болҗана, кесг зун җил давсн бийнь әмтн энүг өргәр темдгләд бәәх. Би Элстин сулдхлһнд, цус асхгч талдан чигн дәәлдәнд орлцлав. Хулхтын эргнд 28-ч әәрмин ханьд ноолдҗ йовсн, болв аврлт уга бәрлдәнд әмнәсн хаһцсн 18 - тә көвүдт харм төрҗәнәв. Тер диилврин төлә мана Төрскнә саяд көвүд-күүкд тер аюлта дәәнд әмнәсн хаһцла.
Алдр Диилврин 73-ч өөнд нерәдсн митингд таңһчин Улсин Хуралын (Парламентин) Ахлач Анатолий Козачко, правительствин Ахлач Игорь Зотов болн таңһчин Толһачин администрацин һардач Артур Дорджиев орлцв.