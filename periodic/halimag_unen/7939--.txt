Нөкцҗ үүлдхмн
25-04-2018, 08:47 
әрәсән Федерацин Хулд-гүүлгәнә-промышленн палатын вице-президент Максим Фатеев таңһчин Толһач Алексей Орловд оньган тусхаҗахднь ханлтан өргв. Давсн җил әрәсән Хулд-гүүлгәнә-промышленн палат бүрдснә 100 җилин өөн күцв. Тегәд чигн энтн хамгин ууһн гисн бизнесин негдлт болҗана. Э нут цагин эргцд орн-нутгт учрсн цуг хүврлтсиг давҗ һарсмн. Хулд-гүүлгәнә-промышленн палатын туск Федеральн заканла ирлцәтәһәр үүлдврән күцәнә. Цөөкн җил хооран эн заканд сольврмуд орулгдсмн. Регион болһн эврә өвәрцтә, тегәд чигн онцинь учртан авч ирлцңгү региональн зака ухалҗ һарһх кергтә болҗана.
Таңһчд Өмн үзгин болн Ар Кавказин федеральн округудын 70 шаху палатмудын элчнр хурхмн. Инвестиц оруллһна, йос залдг органмудын болн арһлачнрин хоорндк хәрлцәнә, регионмудт закан эврә ончта болдгин туск төрмүд хәләгдхмн. Палат йос залдг органмудт болн бизнесин элчнрт дөң болх күслтә. Ухата, билгтә улс мел төрскн һазртан бәәҗ, ухан-седклән өгч көдлхин төләд мадн таал тогтахар шунҗанавидн гив.

Маргарита АРЗАЕВА