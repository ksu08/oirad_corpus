Буудян элвг урһц авгдв
10-10-2014, 19:07 | Таңһчин зәңгс
Эн җил Хальмг Таңһчин тәрәчнр 178 миңһн гектар һазрас ут-тоодан 292 миңһн тонн буудя хураҗ авв. Бүклдән таңһчар гектар болһна урһц 17 центнер тогтав. Таңһчин селәнә эдл-ахун министерствин зәңгсәр, хамгин элвг урһц Яшалтан болн Городовиковск райодын механизатормуд хурав. Энд гектар болһнас 28-д центер будя авгдв.
Эн өдрмүдт Хальмгин эдл-ахусар олна малд үвлин дуусн күрх хот белдлһнә көдлмш кегдҗәнә. Городовиковск болн Лаганя райодар белдсн малын хотын кемҗән 100 процентәс даву болв. Наадк райодар болхла өвснә 90 процентнь белн бәәнә.