Сән гисн өрк-бүлмүдиг йилһх
25-04-2018, 08:43 
Тиигәд, "Баһ наста өрк-бүл" гидг номинацд Вадим болн Саглара Дандыковихн Яшкулин районас, Юрий болн Елена Хворост Яшалтан районас йилһгдв. Санл болн Тамара Манжеевихн, Эдуард болн Наталья Чужаевихн Элстәс "Олн үртә өрк-бүл" гидг номинацд дөрлдхмн. "Селән һазрт бәәдг өрк-бүл" гидг номинацд Октябрьск района элчнр Анатолий болн Галина Дорджиевихн, Целинн районд бәәдг Валерий болн Нина Коксуновихнә, Городовиковск районас Владимир болн Ольга Марковскийихнә, Хар һазрас Бадм болн Джиргал Тануновихнә, Сарпан района нер харсчах Эренджен болн Эльвира Ходжиевихнә өрк-бүлмүдлә марһлдхмн.
"Авъяс-заңшал хадһлҗах өрк-бүл" гидг номинацд Бата болн Надежда Анджаевихн Баһ Дөрвдә районас, Иван болн Людмила Андрияновихн Сарпан районас, Константин болн Лия Лагаевихн Лаганяс, Хөөч болн Элзятә Уташовихн, Санл болн Баира Цебековихн Элстәс орлцҗ, өвкнриннь авъяс, сойл ямр кевәр хадһлҗахан медүлх.
"Җилин өрк-бүл" гидг Цугәрәсән марһана региональн девсң май сарин 18-д Элстд болхмн. Марһанд орлцҗах өрк-бүлмүд бийиннь тускар келҗ өгәд, билг-эрдмән үзүлх зөвтә. Номинац болһнд диилвр бәрсн өрк-бүл Цугәрәсән марһанд орлцх зөв авч, Хальмг Таңһчин нер харсхмн.

Мана зәңгч