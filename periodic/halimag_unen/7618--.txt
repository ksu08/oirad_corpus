Хальмг биид дурта күүкн
22-03-2018, 11:57 
Керсү Аюн олн зүсн эрдмд седклән тусхана. "Кермн" гидг хотл балһсна бичкдүдин садт болдг байрин керг-үүлдврмүдт шунҗ орлцад, шүлгүд чееҗәр айслулҗ умшна, дуулна. Эн сәәнәр зурна. һартан өөтә күүкн цаасар, эдәр болн нань чигн тоотар кегдлмүд кенә. Ямр нег байр болхла, теднән экдән, өөрхн элгн-садндан, сурһмҗлачнртан белглнә. Эн җил наһц ээҗнь Наталья Чудаевна Арманова ончта өөнән темдглх. Тегәд Аюн энүнд бас белгән белдҗәнә.
Дәкәд Аюн юм тоолхдан дурта. Бичкдүдин дегтрмүдт барлгдсн эсвиг тер дарунь гилтә күцәнә. Сюжетн зургуд хәләһәд, бичкн тууль-тууҗс тогтана. Күүкн школд орх күслтә. Эн җил сәәнәр умшдг дасхар седҗәнә. Бичкдүдин дегтрмүдиг эврән умшх саната. Дегтрмүдәс дала юм медҗ авхар бәәнә. Аюн бичкн болвчн бийдән чаңһ неквртә. Ямаран чигн кергиг күцц кенә. Тохнята күүкн сурһмҗлачнрин даалһврмудыг даңгин сән чинртәһәр кехәр зүткнә.