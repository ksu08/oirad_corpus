Хальмг цә - хотын дееҗ
19-05-2018, 09:26 
Түрү-зүдү цагла - дәәнә җилмүдт, Сиврин тууврин өлн-яду цагла хальмг цә һанцхн хот болҗ кесг улсиг үкләс аврсмн. Хальмг өрк-бүл болһнд Зул, Цаһаһан кехлә, байрин нань чигн өдрмүдт улан зандн цәәһән чанад, самрад, дееҗинь бурхдт нерәдәд, герин эзнд өгәд нәр-наадан кеҗәсмн. Ода чигн тер авъяс мана өрк-бүлмүдт хадһлгдҗана.
Хальмг цәәһин туск сюжет одахн Цугәрәсән телеүзглин шин зәңгсин программд үзүлгдлә. Əәдрхнә областьд бәәдг хальмгуд җомбаг яһҗ чандгин тускар келҗ өгв. Моңһл келтнр цәәдән үс, тос, давс, зәрмдән нам мах, һуйр тәвдмн. Аштнь тернь амтта, шимтә-шүүстә, гес цадхдг хот-хол болсмн. Хөөннь Сиврин, Дунд Азийин, әрәсән Өмн үзгин, нам Ар үзгин Кавказин келн-улс үстә-тоста, чидл урһадг җомба уудг болв.
Болв хамгин икәр җомбад хальмг улс дурта, тегәд улан зандн цәәг хальмг цә гиҗ цуг делкәд нерәднә.
Хальмг цәәһин байриг ода өргәр цуг райодт, школмудт темдглнә. Бичкдүд, сурһульчнр хальмг улсин кезәңк авъясан дасч, школдан селәндән эн өдр хальмг цәәд нерәдсн нәр-наад кенә. Медәтнр баһ насан тодлҗ, теднә җирһлд хальмг цә һоллгч орм эзлҗәсинь келҗ тодлврарн хувалцна. Селәнә әмтн боорцг, цәәһән, бөргән кеҗ олна ик нәр-наад кенә. Хальмг келнә багшнрин дөңгәр сурһульчнр шүлгүд, йөрәлмүд келнә. Эн олн улсин байрт нерәдҗ бидн бас нертә хальмг шүлгч Бося Сангаджиеван "Хальмг цә" гидг шүлг барлҗанавидн.

ТүРВәН һуна