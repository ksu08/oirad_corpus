Эн төрмүдиг хаһлх кергтә
24-03-2018, 10:14 
Бәәрн улс малд көдлх зөвтә. Хар һазра района Комсомольск селәнд бәәдг әмтн эн тоолврла зөвшәрҗәнә. Төрскн һазртан малан өскәд, эргндән цецгүд суулһад, энүг кеерүлх кергтә. Заһс бәрлһнә халхд бас төрмүд бәәнә. Ода теңгст заһсн цөн. һурвн җилин туршарт заһс бәрхмн биш гисн зака батлхмн. Эн цагин эргцд заһс өскх кергтә.
Ода хальмгудын өрк-бүлд цөөкн үрд бәәнә. Бидн тооһарн баһ болҗанавидн. Уулын улс олн үртә. Зәрм һазадын орн-нутгудт күүкд улс бас дала үрд һарһна. Тегәд эн төрт бас оньган өгх кергтә. Бичкдүдин Герт бәәдг өнчн күүкд-көвүдиг өрк-бүлдән авад өскҗ болҗана. үрд уга улст энтн туста болх. Хальмгудын то икдүлх кергтә.

М. БАДМАЕВ
Лагань балһсн