Коррупциг хөрлһнә сурһуль
30-10-2014, 18:30 | Таңһчин зәңгс
Хальмг государственн университетд «Коррупциг хөрлһн болн государственн болн муниципальн заллтын системст коррупционн зөв-йос эвдлһиг гетлүллһн» гисн төрәр дарани курс эклсн бәәнә. Терүнд государственн цергллтсин көдләчнр орлцҗана. Курсиг Хальмг Таңһчин правительств болн таңһчин Деед сурһуль бүрдәсн бәәнә. Онц темдглхд, эн көдлмш кесгәс нааран кегджәнә. Эн курс тегәд дөрвдгчнь болҗана.
Хальмг Таңһчин правительствин Аппаратын һардач Эртне Бакаевин келсәр, хойр өдрин туршарт дааврта төрәр бәәрн залврин органмудын көдләчнрт лекцс умшгдхмн. Коррупцин өмнәс ноолда келһнә халхар шин закад батлгдсн бәәнә. Терүг чиновникүд медх зөвтә. әмтн йосна һардачнрт иткдг кевәр яһҗ көдлхиг цәәлһвр өгх кергтә. Эднә үүлдвр Интернетд, барин һарцст, телеүзлд болн радиоһар тодрхаһар үзүлгдх зөвтә.
Эн курсин йовудт госудаственн цергләчнр таңһчин зөв-йосна органмудын көдләчнрин лекцс соңсад, теднд олн зүсн сурвр өгхмн. Юңгад гихлә государственн цергллтсин болн зөв-йосна органмудын бат залһлдата үүлдвр коррупциг хөрлһиг чаңһалһнд туслх зөвтә.