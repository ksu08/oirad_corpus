Элст – хамгин цевр балһсн
22-10-2014, 11:23 | Таңһчин зәңгс
2013 җилин кесн ашар әрәсән хамгин экологическ цевр һучн балһсна тоод мана таңһчин хотл балһсн Элст орв. РФ-н йиртмҗин көрңгин болн экологин министрин дарук Ринат Гизатулинә келсәр, рейтинг белдҗәсн кемд әрәсән субъектсин цуг хотл балһсдын туск зәңг цуглулҗ авсмн. Ут тоодан орн-нутгин 87 балһс шинҗлсмн. Онц темдглхд, мана орн-нутгин өмн үзгин цуг балһсдас Элст ончрсиг заах кергтә.
Рейтинг тогтасн саамд 7 үзмҗиг учрт авсмн. Эннь аһарин бәәдл, усар тетклһн болн усна чинр, хог-бог хуралһн, эргндк һазриг олзллһн, көлг-күчн, электрокүчәр тетклһн, эргндк бәәдлд нилчән хальдалһиг заллһн. җил болһн әрәсән ик балһсдын экологическ рейтингиг РФ-н йиртмҗин көрңгин болн экологин министерствин медлд үүлддг учрежденьсин көдләчнр белднә.