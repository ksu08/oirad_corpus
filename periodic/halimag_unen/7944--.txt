Заяни билгтә күн
26-04-2018, 09:04 
"Школд сурчасн цагас авн би һарин эрдмәр соньмслав. "Сутажн кеерүл" гидг дегтр нанд икәр таасгдв. Дегтрин түүрвәч Зоя Числовата таньлдад, теднә дөңгәр гүрлһнә эрдмиг дасув. Би нурһлҗ йосн өңгтә чолуд, swarovsky кристаллмуд, Грецийәс, әрәсән, Беларусь болн нань чигн һазрас сутажн бүч олзлнав. Цуг материалмудыг интернетәр хулдҗ авнав. Олн-зүсн шүлзә, билцг, буһу сиикс кегнәв. Олн кеерүл бамб цецгүдин дүрәр болн хальмг келн-улсин зег олзлҗ кегдсмн. Цаг-цагар мастер-классмуд өгнәв." - гиҗ Цагана келв.
- Дәкәд юуһар соньмснат?
- Ода би саадгар хадгиг даснав. Марһанд орх күслтәв.
- Тана цаарандк зура ямаран?
- Цааранднь билгән өргҗүлх кергтә. Билгтә күн нег ормд суухмн биш. Би зуульчлхдан дуртав. һазадын орн-нутг, теднә әмтиг, сойлыг болн заңшалыг медхәр бәәнәв. Эн нанд соньн.
- Баахн күүкдт ямаран селвг өгнәт?
- Билг-эрдмән даңгин делгрүлх кергтә. Сул цаг бәәхлә, һарин эрдмәр юм кетн. Хатхтн, уйтн, күүкд улст энтн кергтә болх.
Кермен САНДЖИЕВА