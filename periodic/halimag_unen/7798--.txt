Түүмрәс саглулхар
11-04-2018, 09:24 
Эн гер-интернатын специалистнр дунд түүмр учрхла бийән чикәр бәрлһнә, көгшн болн гемтә-шалтгта улсиг һарһҗ авлһна туст цәәлһвр давулгдв. Бас тер мет иим керг-үүлдвр Городовиковск района Виноградное селәнд көгшдин гер-интернатд бас давулгдв.Эн гер-интернатын специалистнр дунд түүмр учрхла бийән чикәр бәрлһнә, көгшн болн гемтә-шалтгта улсиг һарһҗ авлһна туст цәәлһвр давулгдв. Бас тер мет иим керг-үүлдвр Городовиковск района Виноградное селәнд көгшдин гер-интернатд бас давулгдв.
Моһа сарин 12-с авн мана таңһчд "Эрүл-мендин территорь" гидг керг-үүлдвр эклв. Шишлң медицинск дөң күрглһнә цутхлңгин эмчнр эн өдрмүдт таңһчин райодар һарч йовад, селәнә әмтнә эрүл-менд шинҗлҗәнә. Одахн эмчнр Яшалтан района Баһ Тугтн, Пролетарский, Красный Маныч болн Яшлт селәдт одв.
Селәдин әмтнә эрүл-мендиг кардиолог, эндокринолог, отоларинголог, нүднә, гастроэнтеролог болн пульмонолог эмчнр шинҗләд, сүв-селвгән өгв. Эн керг-үүлдврин йовудт района зу шаху күн эмчнрт бийән үзүлв.
Эн цутхлңгин эмчнр шишлң мобильн комплексар селәдт күрч, дор ормднь цусна шинҗллт, электрокардиографь, маммографь кенә.
Таңһчин эрүл-менд харлһна министр Р.Нагаевин темдглсәр, олн зүсн гемиг эртәснь илдкҗ авч, кергтә медицинск дөң күргҗ, әмтнә җирһлин чинр өөдлүлхин төлә эн керг-үүлдвр бүрдәгдв. Темдглхәс, таңһчин Толһач А.Орлов парламентин депутатнрт кесн Дуудвртан әмтнә диспансеризац давуллһна тускар бас келсн билә.
ДООҖАН Наталья