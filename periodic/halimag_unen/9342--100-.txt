Зарһин-медицинск цергллтин 100 җилд
27-11-2018, 10:24 
Шидр Москва балһснд зарһин медикүдин Цугәрәсән VIII съезд болв. Эн керг-үүлдвр мана орн-нутгт зарһин медицинск цергллтин 100 җилин өөнд нерәдгдв. "XX-XXI зун җилмүдт әрәсән зарһин медицинск номин күцәмҗ" гиҗ нерәдгдсн съездд цергллтин үүлдврин аш диглгдҗ, зарһин-медицинск шинҗллтин чинртә төрмүд хәләгдв.
Съездд орлцачнр цергллтин үүлдврин, зарһин-медицинск шинҗллтиг күцәлһиг шинрүллһнә төрмүдәр илдкл кев. әрәсән болн һазадын орн-нутгудын нүүрлгч специалистнр дамшлтарн хувалцв. Съездин көдлмшт зарһин-медицинск шинҗллтин учрежденьсин, медицинск вузмудын зарһин медицинә кафедрмудын номтнр, зөв-йосна органмудын элчнр орлцад, хәләгдсн төрмүдәр ухан-тоолврарн хувалцҗ, күцәҗәх көдлмшиннь тускар келҗ өгв. Хальмг Таңһчас съездин көдлмшт зарһин-медицинск шинҗллтин бюрон һардач Виктория Богаева орлцв.
Барт белдснь ДООҖАН Наталья