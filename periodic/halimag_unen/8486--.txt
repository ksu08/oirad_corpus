һазадын орн-нутгт бәәдг болвчн
20-08-2018, 09:43 
һазадын орн-нутгт бәәдг әрәсән пенсионермүдин тоод Хальмгин 453 пенсионер бәәнә. Хальмгин пенсионермүдин ик зунь Германьд бәәнә, эннь 406 күн. Наадкснь - США-д, Израильд, Чехияд, Испаньд, Великобританьд, Францд, Канадад, Венгрьт, Итальд, Грецд болн Даньд бәәнә.
һазадын орн-нутгт бәәдг әрәсән пенсионермүдин хамгин настань 91 күрсн медәт. Энтн ода Германьд бәәнә, зуг эврән Городовиковск районд төрсн билә. Хамгин баахнь бас Хальмг таңһчас. Энтн Яшалтан районас, ода деерән 54 наста. Келхд, һазадын орн-нутгудт бәәдг Хальмгин пенсионермүдин ик зунь Яшалтан (236 күн) болн Городовиковск (160 күн) райодас һарсмн.
әрәсән пенсионн саңгин сайт һазадын орн-нутгудт бәәдг улсин төлә шин әңг секв. Энүнд орад, әмтн эврә пенсин кемҗәнә тускар медҗ авч чадҗана.

АЛЕКСәН Санҗ