Цергә ралли болхмн
21-04-2018, 09:37 
- Нидн мана таңһчд болсн цергә ралли олн әмтиг соньмсулсн билә. Эн җил чигн эн керг-үүлдврт таңһчин әмтн болн гиичнр олар орлцх гиҗ санҗанав. Нарн өдрлә өрүн 11 часла хотл балһсна цутхлң талвңд цергә техникин болн бу-селмин һәәхүл болхмн. Байрин керг-үүлдврт десантникүд бас орлцҗ эв-дован үзүлхмн. Эн җил цергә ралли Яшкулин болн Целинн райодар давх,- гиҗ министр цәәлһв.
Эн җил цергә раллид орлцх командсин то икдв, һәәхүлд әрәсән әәрмд олзлгдҗах өдгә цага бу-селм болн техник үзҗ болхмн. Тиигәд, "Торнадо", "Тайфун", "Тигр" болн нань чигн цергә техник бичкдүдиг болн баһчудыг соньмсулхмн.
Наталья ДАВАЕВА