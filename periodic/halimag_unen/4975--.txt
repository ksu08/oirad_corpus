Моңһл сәәхлә
24-01-2017, 17:57 
Моңһл сәәхлә делкәд хамгин тоомсрта модельн агентствд көдлх контрактд һаран тәвсн йовдл ик байрта. Нарт-делкәд нер һарсн эн агентств IMG Models Нью-Йоркд бәәршлнә. Болв энүнә әңгүднь Парижд, Лондонд, Миланд, Гонконгд бәәнә. Эн агентствин дөңгәр Жизель Бюндхен, Кейт Мосс, Тайра Бэнкс, Хайди Клум, Джемма Ворд, Саша Пивоварова, Фрея Бех, Лара Стоун, Лили Коул, Миранда Керр, Карли Клосс гидг модельмуд нер һарч, олна оньгт туссмн. Ода эднә тоод моңһл сәәхлә бас орв.
Vogue - гидг делкәд ик темдгтә журналын нүр халхд моңһл күүкнә зург һарв. Сәәхлән нернь Б. Ялгуун. Күүкн хөртә. Моңһлын ик журналмудын нүр халхст сүл җилмүдт энүнә зургуд барлгдҗана. 2015 җилин август сард Б. Ялгуун зургуд гонконгск күчтә гидг журналд һарч ирв.
Бүкләр чансн махнд дурта Б.Ялгуун орсмудын болн японя улсин хотд дурта. Нью-Йоркин, Европин ке-сәәхн болн хамгин шин хувц үзүлдг тәәзмүдт талдан сәәхләслә хамдан моңһл нерән дуудулҗ орлцх ик күслтә билә. Эн күслнь күцх бәәдлтә. Хаалһнь цаһан болтха!

ҖИРһЛИН Кермн
Зургт: моңһл сәәхлә Б. Ялгуун