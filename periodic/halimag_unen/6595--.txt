Келн-улсин иньгллтиг батрулхин төлә
31-10-2017, 09:26 
РИА "Калмыкия" зәңгллһнә агентствд удл уга орн-нутгт болх этнографическ диктантын тускар сойлын болн туризмин министрин дарук Николай Санджиев, бас эн министерствин көдләч Дмитрий Халхинов болн сурһуль-эрдмин министерствин әңгин һардач Зоя Убушиева цәәлһҗ келв. Цуг орн-нутгар этнографическ ик диктант ноябрин 3-д болхмн. Элстд энүг 8 площадкд күцәхмн. Тер тоод Келн-улсин музейд, Амр-Санана нертә Келн-улсин библиотекд, багшнрин мергҗлт өөдлүллһнә институтд (КРИПКРО) болн политехническ колледжд энүг бичхмн. Тер мет Хальмг ГУ-н хальмг филологин болн востоковеденя институтд, педагогическ сурһуль-эрдмин болн биологин факультетд, гуманитарн факультетд бүрдәхмн. 15 наснас ах иргнмүд диктант бичҗ чадҗана, цуг улсин төлә эн керг-үүлдвр 10 часла экләд, 10. 45 кемлә дуусгдхмн.
әрәсәд бәәдг олн келн улсин тууҗин, сойлын, авъясин, хот-хоолын туск медрлән орлцачнр үзүлх зөвтә. Ут турштан 30 сурвр өггдх, тер тоод 10 сурвр Хальмг Таңһчин тускар болхмн, тиигҗ регион болһнд әмтн эврәннь төрскн һазран, авъяс-тууҗан яһҗ меддгән үзүлх йоста.
Ут-турштан 2 миңһн площадк орн-нутгар үүлдх. "Комсомольская правда" газетин сайтд орад, диктантыг Интернетд бичҗ болҗана. Давсн җил иим керг-үүлдврт мана таңһчас 328 күн орлцв. Эн җил теднә тонь кесг холванд өсх гиҗ бүрдәһәчнр нәәлҗәнә. Давсн җилин ашар мана таңһч 8-ч орм эзлв. Тегәд ода сурһульчнр, теднә багшнр давсн җилин диктантын сурврмуд хәләҗ дигтә-даратаһар белдҗәнә. Эдн дунд цәәлһврин көдлмш кегдлә.

ТүРВәН һуна