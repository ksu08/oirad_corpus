Социальн төриг хаһллһн - һол күцл
12-05-2018, 10:24 
- Намаг эн сүүрт дуудснд энд суусн хамгин шунлтта багшнрт ханлтан өргҗәнәв, тадн профсоюзин лидермүд, эврә үүрмүдин зөвиг харснат.
Тадн кергән седклин залмҗар шүүҗ авнат, тана көдлмшиг ясруллһна, җалвитн өөдлүлһнә халхар әрәсәд, мана таңһчд чигн баһ биш көдлмш күцәгдҗәнә, болв түүнә ашиг улм өөдлүлхәр зүткнәвидн, тегәд чигн шин школмуд тосхгдҗана, көдлмшин таал ясрҗана, тегәд көдлхд улм соньн, амр болҗана.
Одахн гилтә әрәсән Президент Владимир Путин үүлдән орв, бас тер өдр май сарин зәрлг батлгдв, мана орн-нутгин олн улсин социальн төрмүд хаһллһна төлә эн зәрлг күцәгдх.
Мана таңһчин һардвр эндр өдр майск зәрлгиг күцәлһнә көдлмшән эклҗәнә, бюджетин көдләчнрин җалвинь өөдлүллһнә, чинртә нань чигн социальн төрмүд күцәгдх.
Майск зәрлгәс иштә тәвсн төрмүд ик кемҗәтә, күцәхд амр биш, болв урдк кевәр орн-нутгин Президентин һардврт бидн цугинь күцәҗ чадхвидн гиҗ бат ицгтә бәәнәв, цуг улсин, багшнрин җирһлиг ясрулхин төлә орн-нутгт, мана таңһчд чигн сән таал бәәнә. Таднд, тана амр биш көдлмшт күцәмҗ дурдхар седләв, - гиҗ таңһчин Толһач үгән товчлв.
Дәкәд Алексей Орлов багшнрин болн номин көдләчнрин таңһчин профсоюзин ахлач Антонина Коокуевад Хальмг Таңһчин Күндллһнә һашг бәрүлҗ өгв.
Цааранднь профсоюзин президиум күч-көлс харлһна болн нань чигн төрмүдән хәләв.
ТүРВәН һуна