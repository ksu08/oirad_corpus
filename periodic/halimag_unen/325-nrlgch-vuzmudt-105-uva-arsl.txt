Нүүрлгч вузмудт – 10,5 җува арслң
10-09-2014, 12:13 | Таңһчин зәңгс
Эн җил әрәсән правительств шишлң программас иштә мана орн-нутгин нүүрлгч вузмудыг дөңнәд, эднә өргҗлтд 10,5 җува арслң йилһҗ өгхмн. 2015 җил болхла эн чинртә керг-төрт 12 җува арслң йилһҗ өггдх. Мана орн-нутгин нүүрлгч вузмуд цуг делкән хамгин сән номин болн сурһуль-эрдмин цутхлңгудын тоод орҗ, эврә ончта орман эзлтхә гисн күцлтәһәр эн программ бәәдл-җирһлд тохрагдхмн. Ут тоодан әрәсән 15 нүүрлгч вуз эн программд орв. Эн вузмудын ректормуд шаңга мөңгиг яһҗ олзлҗ, сурһуль-эрдмин учреждениг күцәмҗтәһәр өргҗүлхин туск шишлң «хаалһин карт» әрәсән сурһуль-эрдмин болн номин министерствд орулҗ өгв.