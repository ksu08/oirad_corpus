Медәтнрт месллһ кев
10-09-2018, 11:24 
П.Жемчуевин нертә таңһчин больниц Элстин медәтнрин болн гемтә-шалтгта улсин Гер-интернатд бәәдг улсин эрүл-менд харлһна төриг һол оньгтан авв. Сүл хойр долан хонгин туршарт эмчнр эн учрежденя арв шаху күүнд өөдән чинртә месллһ нүднднь кев.
Таңһчин эрүл-менд харлһна министерствин барин цергллтин зәңглсәр, эмчнр медәтнрин эрүл-менд шинҗләд, өөдән чинртә эмнлһн керглгдҗәх улсиг йилһҗ авчана. Нүднә харань муурсн улст месллһ кехин төлә таңһчин больниц цуг кергтә материалмуд, месллһнә эв-арһс хулдҗ авв.
Келхд, офтальмологическ халхар медицинск дөң күрглһнәс нань талдан олн зүсн медицинск шинҗллт кеҗ, медәтнрт дөңгән күргхәр зуралҗанавидн, гиҗ больницин ах эмч Санал Манжиев зәңглв. Эн социальн учрежденьд бәәдг улст медицинск туслмҗ күрглһнә кемҗән өсхмн.