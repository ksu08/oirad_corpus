Школмудт - шин автобусмуд
23-12-2017, 09:16 
РК-н сурһуль-эрдмин болн номин министр Николай Манцаевин келсәр, деер заагдсн федеральн программас иштә удлго дәкәд чигн 7 автобус таңһчд ирх. Нидн мана таңһчин школмудт 21 автобус өггдлә.
Тер өдр Элст балһсна Зая-Пандитын нертә этнокультурн гимназин директор Мингиян Ареев эн төрәр ухан-тоолвран келв. "Көлгн-күчн школд йир кергтә. Шин автобуста болсн мана коллектив икәр байрлҗана. Эн көлгн-күчн сән таалта, бичкдүдт таасгдхнь лавта. Бидн таңһчин һардачнрт, сурһуль-эрдмин болн номин министерствд ик ханлтан өргҗәнәвидн. Мана сурһульчнр дәкәд чигн олн зүсн халхар диилврмүд бәрх гиҗ ицҗәнәв",- гиҗ сурһуль-эрдмин учрежденя һардач келв.
БОСХМҖИН Валентина