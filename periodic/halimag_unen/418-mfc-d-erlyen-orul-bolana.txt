МФЦ-д эрлһән орулҗ болҗана
24-09-2014, 15:05 | Таңһчин зәңгс
2015 җилд льготан олзлх эс гиҗ терүнә ормд демин мөңг авхин туст эн сарин чилгч күртл федеральн льгтоникүд шиидвр авх зөвтә. Хальмг Таңһчар үүлддг пенсионн саңгин көдләчнрин келсәр, льготникүд җилд зуг нег дәкҗ тиим шиидвр авх зөвтә. Терүнә төлә октябрь сарин нег шин күртл ПФР-ин территориальн органд эрлһ орулҗ өгх кергтә.
Социальн туслмҗин ормд демин мөңг авх саната улс эн җиләс авн государственн болн муниципальн туслмҗ күрглһнә Многофункциональн цутхлңд эрлһән орулҗ чадҗана.
ПФР-ин региональн әңгин специалистнрин зәңгсәр, ода мана таңһчд сар болһн демин мөңг (ЕДВ) авдг 30437 күн бәәнә. Теднәснь 23473 күн эн җил льгтын ормд демин мөңг авхан медүлсмн.