Җалвин өрн даңцагдв
28-03-2018, 10:04 
Предприятин һардвр җалв өгхин туск зарһин шиидвр авсн бийнь энүг күцәлго бәәв. Кемр зарһин шиидвриг эс күцәхлә, административн болн уголовн дааврла харһхин тускар зарһин приставмуд "Водопроводстройсервис" предприятин һардачнрт цәәлһвр өгсн билә. Тер бийнь эдн зарһин шиидвриг цаглань күцәсн уга. Зарһин приставмуд предприятяс мөңг бәрҗ авлһна туск тогтавр һарһсна хөөн терүнә цуг тооцана тойгудт хадһлгдҗасн мөңгиг бәрҗ авч, өлг-эдинь бәрәнд авв. Цуг эн күцәгч керг-үүл күцәснә ашар 870 миңһ һар арслңга мөңгн цуглулгдад, җалвин өрн даңцагдв.

Барт белдснь Маргарита АРЗАЕВА