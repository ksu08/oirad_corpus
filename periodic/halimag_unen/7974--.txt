Эврә патьртан орҗ чадҗахш
05-05-2018, 10:47 
Росреестр тосхлтын компаньд дуту-дундыг чиклх болзг өгсмн. Болв тогтсн бәәдл хүврҗәхш. Эн герин төриг таңһчин Арбитражн болн Ессентуки балһснд Арбитражн апелляционн зарһд хәләгдсмн. Апелляционн зарһ таңһчд үүлддг Росреестрин Заллтын неквриг хаңһасмн.
Тиигәд Росреестрин тәвсн неквриг күцәхлә, эн гериг кадастров диг-даранд орулҗ темдглхмн. Тер төләд герин тосхлтын туст цуг документацинь шинҗлҗ диглх кергтә болҗана. Болв түрүләд Элст балһсна депутатнрин Хургин шиидврт ирлцңгү сольврмуд орулгдх зөвтә. Дарунь тосхлт кех зөвшәл өгчәх цааснд сольврмуд орулх кергтә. Тиигхлә Росреестрин Заллт эн олн давхр гериг государственн кадастров диг-даранд орулҗ темдглхмн.
Гер белн, болв әмтн патьртан бәәҗ чадҗахш. Аштнь герин тосхлтд мөңгән өгсн улс зовҗана. Темдглхд, эн нәрн төрәр дааврта улс эднлә харһсн кемд тосхлтын компаня элчнр зулад ирҗәхш.

Маргарита МАНДЖИЕВА