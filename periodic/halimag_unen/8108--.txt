Эмчнрин конференц болв
23-05-2018, 10:51 
Астраханск медицинск институтын багш Оксана Давыдова орлцад, нилхдин эрүл-менд шинҗллһнә болн батруллһна төрәр дамшлтарн хувалцв.
Конференциг Хальмг Таңһчин эрүл-менд харлһна министрин үүл цаг зуур дааҗах Галина Динкиева нүр үгәр секәд, таңһчин педиатрмудт күндтә гиичнрин дамшлт соньн болхиг заав. Эн керг-үүлдврт таңһчин бичкдүдин медицинск цутхлңгин педиатрмуд, анестезиологуд-реаниматологуд, аллергологуд болн райодын эмчнр орлцв.
Е.Грошева зуурм һарсн нилхдин эрүл-менд шинҗллһнә төрәр илдкл кехиннь өмн одахн хальмг күүкд күүнлә таньлдсна тускар бүләнәр келв. "һурвн долан хонг хооран мана цутхлңд нилхдин патологин әңгд хальмг күүкд күн медицинск сестра болҗ көдлдг болв. Түрүн өдрәс авн эн кергән йилһән сәәнәр меддг, дамшлтта болн мергҗллтә специалист болҗахан медүлв. Тегәд хальмг улсла би түрүн болҗ таньлдсм тер",- гиҗ гиич келв.
Дарунь Е.Грошева болн О.Давыдова хәләгдсн төрмүдәр дамшлтарн хувалцҗ, эмчнрин сурврмудт хәрү өгв. Тер өдрин бийднь гиичнр мастер-класс давулв. Конференцд орлцач болһн шишлң сертификат авв.

Мана зәңгч