"Адаптация" телесериал хәләтн
01-02-2017, 15:49 
Февраль сард ТНТ телеканалар шин телесериал экләд үзүлҗәнә. Эн телесериалын зург цокҗ авлһнд хальмгуд орлцҗана. Кольск тоха арлд көдлҗәх мана һазра улс терүнд орлцснь нег үлү соньн болҗана.
Фильмд орлцхин туск үрвр теднд генткн 2016 җилин эклцәр ирв. Ар үзгт бәәх бәәрн улсиг үзүлх артистнриг хәәҗәсн фильмин түүрвәч Баһ Дөрвдт төрсн Хонгор Бамбушевд фильмд орлцх үрвр кенә. Фильмд орсн йовдлмуд Ямало-Ненецк округин Ноябрьск балһснд болсмн. Болв цуг үүлдврнь Кольск тоха арлд Мурманск балһснас хол биш цокҗ авгдв. Тегәд Мурманск балһснд бәәдг мана һазра улс Валентина Найменовна Куликова болн Ксения Брындина тер фильмд орлцҗ чадв.
Терүгәрн эднә киноүүлдвр төгссн уга. Эдн Негдгч телеканал цокҗ авсн "Белый шаман" фильмд бас орлцв. Нертә режиссер Владимир Нахабцевин фильмд чигн наадх хөв эднд учрв.

ҖИРһЛИН Кермн