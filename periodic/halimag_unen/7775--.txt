Хулд-гүүлгәнә халхар эрлһ орулна
10-04-2018, 09:26 
Энүнә йовудт олн зүсн туслмҗ күрглһнә, хулд-гүүлгәнә халхар эдләчнрин зөв харслһна туск төрмүдин туск цәәлһвр 68 күүнд өггдв. Тер мет специалистнр олн улс хурдг учрежденьд - МФЦ-д болн "Астмаркет", "ДНС-Дон", "Ситилинк" хулд-гүүлгәнә цутхлңгудт одҗ, тиигәрән ирсн әмтнлә харһҗ, эдләчнрин зөв харслһна төрәр цәәлһвр өгв. әмтнә зөвинь эвддг йовдлмуд хамгин олар хулд-гүүлгәнә (23,5 процент) болн жилищн-коммунальн туслмҗ күрглһнә халхар (19 процент) учрна.
Мана специалистнр олнд зәңгллһнә эв-арһсла залһлда бәрҗ, нөкцҗ үүлднә. Тегәд эдләчнрин зөв харслһна төрәр 19-ч статья барлгдв, заллтын сайтд 7 материал олна оньгт тусхагдв. Тер мет мана специалистнр Хальмг телеүзләр болн радиоһар болсн соңсхврмудт орлцсмн. Дәкәд болхла эдләчнрин зөв харслһна нарт-делкән Өдрт нерәдгдәд "День открытых дверей" гидг керг-үүлдвр болв.
"Горячая линия" гидг керг-үүлдвр бүрдәлһнә йовудт әмтнәс орҗ ирсн эрлһс хәләгдснә ашар зарһд 2 эрлһ бичҗ белдхд нөкд болв, арһлачнрт неквр тәвгдсн 15 бичг бичлһнд дөң күрггдв. Тер мет Цутхлңгин специалистнр "Сделаем цифровые рынки справедливыми и честными" гидг анкет белдҗ, таңһчин школмудын сурһульчнрин дунд анкетировань бүрдәсмн. Энүнд 280 күүкн-көвүн орлцҗ, сурврмудт хәрү өгв. Таңһчин болн Элст балһсна сурһуль-эрдмин учрежденьст эдләчнрин зөв харслһна туск төрәр кичәлмүд бүрдәлһнә йовудт эн төрәр цәәлһвр өгчәх 300 бюллетень түгәгдв.
Любовь БАДМАЕВА,
"Хальмг Таңһчд гигиенә болн
эпидемиологийин Цутхлң"
ФБУЗ-ин юрисконсульт