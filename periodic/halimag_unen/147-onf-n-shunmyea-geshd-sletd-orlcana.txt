ОНФ-н шунмһа гешүд слётд орлцҗана
20-08-2014, 17:30 | Таңһчин зәңгс
Эн өдрмүдт Крымд Цугәрәсән улсин фронтын седвәрәр «Таврида-2014» гидг нарт-делкән баһчудын слёт болҗана. Энд әрәсән, СНГ-н болн һазадын орн-нутгудын 1700 шаху шунмһа баахн улс цуглрв. Хальмг Таңһчин элчнр - ОНФ-н региональн штабин гешүн, билгтә баахн багш Аркадий Муниев болн таңһчд эн җисә бүрдәсн улсин негнь - Александра Гайсановская бас слётд орлцҗана.
Эн нарт-делкән баһчудын слётын йовудт әрәсән тууҗ медҗ авлһна төрт болн төрскнч сурһмҗд һол оньг өггдҗәнә. «Таврида-2014» гидг слётын бүрдәһәчнрин белдсн сурһуль-эрдмин болн сойлын программсар соньн керг-үүлдврмүд давҗана. Келхд, баһчуд нер һарсн политикүдлә, олна үүлдәчнрлә болн бизнесменмүдлә харһҗ күүндҗәнә. Тедн дунд әрәсән Сбербанкин правленя ахлач Герман Греф, әрәсән сурһуль-эрдмин болн номин министр Дмитрий Ливанов, нертә режиссёр Станислав Говорухин, РФ-н Орн-нутгин Хүүвин депутат Ольга Тимофеева йовна.
Крым әрәсән ханьд орсн цагас авн энд түрүн болҗ иим ик нарт-делкән керг-үүлдвр бүрдәгдсинь темдглх кергтә. Слётд баһчуд «әрәсән тууҗ», «әрәсә делкәд», «Эврә керг», «Сойлын зөөр», «Гражданск шунлт», «Эрүл-менд үйнр», «әрәсә- мини Төрскн», «Мана Крым» гидг нәрн төрмүдәр көдлхмн.
Дәкәд баһчуд лекцс соңсад, ОНФ-н олн зүсн программс болн седвәрмүд медҗ авх. Эдн слётын көдлмшт шунҗ орлцсн деерән Крымд сәәнәр амрад ирхнь лавта.