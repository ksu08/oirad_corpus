Олна инспектормудыг белдҗәнә
17-04-2019, 15:41 | Таңһчин зәңгс » Жилищн-коммунальн эдл-ахун
Хальмгт олна гер-бүүрин инспектормудыг белдлһнә программиг экләд күцәҗәнә. Эн өдрмүдт олн зүсн керг-үүлдврмүд бүрдәгдҗәнә. Олн давхр гермүдт бәәдг әмтнә, таңһчин коммерческ биш организацсин, гер-бүүрин олна бүртклһиг делгрүлх күслтә улсин болн ведомствсин төлә Волгоградск областяс ирсн экспертмүдин орлцлһтаһар интерактивн «төгрг ширән» сүүрмүд, мастер-классмуд давҗана.
«Гер-бүүрин олна бүртклһн» гидг төсв «ЖКХ бүртклһн» жилищн-коммунальн эдл-ахун халхд олна бүртклһнә келн-улсин цутхлң» гидг НП-н дөңнлһәр әрәсән Президентин грантын мөңгәр күцәгдҗәнә.
Харһлтд орлцачнр залврин компаньсин болн коммунальн туслмҗ күргдг организацсин үүлдврнь олнд зәңгллһнә болн жилищн-коммунальн туслмҗин чинринь ясруллһна туст хоршасн дамшлтарн хувалцв. «Төгрг ширән» сүүрмүдт Аһшин болн Хальмгин экспертмүд залврин компаньсин тарифмүдин болн эднә үүлдвриг лицензионн зүүцүллһнә туск төрмүд босхв.
Керг-үүлдврмүдин чилгчәр төсвд орлцачнр профессиональн сурһуль-эрдмин нарт-делкән академин программар медрл авсиг болн олна инспектормуд болсиг иткүлҗәх сертификатмуд авх.
Маргарита АРЗАЕВА