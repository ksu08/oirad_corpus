ЕГЭ-нтөрәр күүндв
26-08-2014, 16:56 | Таңһчин зәңгс
өцклдүр сурһуль-эрдмин болн номин халхд бүртклһ кедг федеральн цергллтин һардач Сергей Кравцов хальмг улсин шүлгч Көглтин Даван нертә Элст балһсна 17-ч тойгта дундын школд одв. Эн һардач таңһчин правительствин Ахлачин дарук Лариса Васильевала, сурһуль-эрдмин болн номин министр Николай Манцаевлахамданирв. Энд күндтә гиичнриг байртаһар тосҗ авв. Школын директор Раиса Эрднеева өдгә цагин оборудованьсартеткгдсн школын кабинетмүдүзүләд, учрежденя үүлдврин тускар келҗ өгв.
Элст балһсна 17-ч тойгта дундын школ әрәсән нүүрлгч учрежденьсин тоод йовна. Багшнр, сурһульчнр таңһчин болн әрәсән чинртә керг-үүлдврмүдт орлцад, сән медрлән үзүлнә. 2008 җил школын коллектив әрәсән Президентин мөрәһәр ачлгдла. Энд өөдән мергҗлттә специалистнр олн җилин туршарт көдлҗәнә.
Тер өдр Сергей Кравцоворс келнә багшнрин болн математикүдин Ассоциацсин сүүрмүдт орлцв. Ассоциацсин гешүдкүцәҗәх көдлмшин тускар келхләрн бәәх төрмүдән чигн келв. Тегәд энд сурһуль-эрдмин системиг шинрүллһнә тускар өргн күүндвр болв.
«өдгә цагт регионболһнд ЕГЭ-н ашмудыг сәәнәр шинҗлҗ хәләх кергтә. Эн җил шүүврин йовудт әрәсән сурһульчнрин медрлиньүнн-чик кевәр үнлгдв. Кемр ЕГЭ-н аш му болхла, багшнриг засгла харһулхмн биш. Эднә мергҗлтинь өөдлүлхд нөкд болх кергтә. Сурһуль-эрдмин чинринь өөдлүллһнд һол оньган өгх кергтә. Бидн цуһар негдәд, ЕГЭ-н ашар шишлң программ белдх зөвтәвидн. өдгә цагт келн-улсин школмудт орс келәр нәрн бәәдл тогтв. Хальмг Таңһчд эн төр сәәнәр хаһлгдҗана, тегәд тана сән дамшлт талдан келн-улсин школмудт туста болхнь лавта», - гиҗ Сергей Кравцов келв.
Эн һардачин келсәр, декабрь сард арвн негдгч классин сурһульчнр нәәрүлҗ бичлһнә көдлмш кеҗ, медрлән сөрҗ хәләхмн. Эднд һурв дәкҗ иим көдлмш күцәх арһ өггдхмн. Эдн ямаран төрмүдәр көдлмш бичхнь даруһас медгдх. Көдлмшин һол зөрүллтсин негнь, энтн түрүн болсн делкән дәәнә 100 җилин өөн.
өдгә цагт математикин эрдмәр ах сурһульд орхар седҗәх күүкд-көвүд шишлң даалһврар ЕГЭ өгх зөвтә. Болв тиим эрдмәр вузд суршго баһчуд амрдаалһвр күцәхлә, сән болх гиҗ математикин багшнр тоолҗана. Эн нәрн төр федеральнкемҗәнд шинҗлҗ хәләгдхинь Сергей Кравцов келв. Тегәд һардач багшнрин сүв-селвгүдиг һол оньгтан авв.
Дәкәд гиич энд цуглрсн Элст балһсна школмудын ах классмудын сурһульчнрла харһв. Күүкд-көвүдиг ЕГЭ өглһнә төр икәр үүмүлҗәхнь медгдв. Тегәд эдн эн туст ямаран хүврлтс болхинь сурцхав.Сергей Кравцов сурһульчнриг соньмсулҗах сурврмудт тодрха хәрү өгв. Күүкд-көвүдгиичд ханлтан өргв.Школын директор Раиса Эрднеева бас бүлән үгән келҗ, көдлмштнь күцәмҗ дурдв.