Эвин зарһчнриг йөрәв
01-10-2018, 11:46 
Хальмг Таңһчин эвин юстицин өдриг бидн сентябрь сарин 29-д темдглнәвидн. Эн сән өдрлә олн улсиг болн салврин көдләчнриг таңһчин Толһач Алексей Орлов йөрәв. "Күндтә эвин зарһчнр болн эвин юстицин көдләчнр, тадниг эрдмин сән өдрлә йөрәҗәнәв. әмтн зөв-йоснла залһлдата кергән түргәр күцәтхә гиһәд тогтагдсн эвин юстиц таңһчин зөвин системд чинртә орман эзлв. Хальмг Таңһчин эвин зарһчнрин институт иргнмүдин зөвин болн сулдан бәәлһнә ицгтә харсач болдган медүлв, эдн таңһчин зөв-йосна делгрлтин төриг чикәр хаһлна, цуг улсин төлә әдл зөвтә болн өргн зарһ келһиг теткнә.
Иргнмүдин ниицә, обществд зөвин өөдән культур тогталһнд тана орулсн тәвциг үнлхд амр биш. Тадн үнн-чик седклин болн демократин идеалмуд батрулҗанат, тиим кевәр законностиг, тогтурта бәәдлиг болн зөв-йосна диг-дара таңһчд тогталһнд дөң болнат. Кергин туст дааврта хәләц зүүснә, профессионализмин төлә ханлтан өргҗәнәв",- гиҗ Йөрәлин бичгт келгдҗәнә.
Тер мет таңһчин Улсин Хуралын (Парламентин) Ахлач Анатолий Козачко болн правительствин Ахлач Игорь Зотов эвин зарһчнриг болн салврин көдләчнриг йөрәҗ, эднд хөв-кишг, бат эрүл-менд эдлҗ, үүлдврән улм даавртаһар болн күцәмҗтәһәр бүрдәҗ йовтн гиҗ йөрәв.
Мана зәңгч