Түүмр унтралһна сурһуль
26-09-2014, 19:28 | Таңһчин зәңгс
Хальмг государственн технолого-экономическ колледжд түүмрин өмнәс ноолда келһәр тактическ сурһулин керг-үүлдвр болв.әрәсән МЧС-н өмн үзгин региона цутхлңгин һардвр эн сурһулиг бүрткв.
Урдаснь белдсн сценарьла ирлцәтәһәр колледжин электрическ суңһуг эвдркә болсн учрар актов залд түүмр шатв, нигт утан һарад, колледжин гериг дүүргв. Залд бәәсн200 күүнәс зәрмснь шавтв. Тиим кевәр сурһуль бүрдәгв.
Түүмрин туск зәңг орҗ ирснә дару түүмрәс харслһна Элстин гарнизона әңгүд заасн тойгар һарч йовв. Сурһулин йовудт түүмрт шав авсн улсиг авч һарлһна үүлдвр күцәгдв. Утанас харслһна цергллт герин хорасиг бүрткв. Түүмр шатсн ормиг илдкҗ, һалыг унтралһна көдлмш кегдв. Энд зеткр учрсн улст дөң боллһна медицинә көдләчнр бас көдлв.
Сурһулин хөөн энүнә аш диглхләрн әрәсән МЧС-н өмн үзгин региона заллтын әңгин һардач дотр-дундын цергллтин подполковник Анатолий Носачёв МЧС-н болн бачм үүлддг талдан чигн цергллтсин көдлмшиг өөдәнәр үнлв.