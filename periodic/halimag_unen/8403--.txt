Туурмҗта цергә - теңгсин флот
28-07-2018, 09:05 
Кесг үйин зөрмг цергә теңгсчнрин нилчәр әрәсә теңгсин алдр орн-нутг болҗана. Мана нег һазра улс олн зүсн җилмүдт әрәсән цергә-теңгсин флотын кермст цергллә. Контр-адмирал Денис Калмыковин нерн әрәсән флотын тууҗин халхд алтн үзгәр бичәтә. Туурмҗта Балтийск флотын нүүрлгч кермсин негнь "Калмыкия" күндтә нер зүүнә, энтн маднд ик байр, омг үүдәнә. Цергә теңгсчнрт хөв-кишг, төвкнүн бәәдл болн цуг кергүдтнь ик күцәмҗ дурдҗанав. Эдн ах үйин улсин сәәхн заңшалмудыг олзлад, әрәсән флотын туурмҗиг кесг дәкҗ холвх гисн иткл бәәнә",- гиҗ таңһчин Толһачин Йөрәлин бичгт келгдҗәнә.
РФ-н ФС-ин Орн-нутгин Хүүвин депутатнр Марина Мукабенова, Батор Адучиев, Хальмг Таңһчин Улсин Хуралын (Парламентин) Ахлач Анатолий Козачко, правительствин Ахлач Игорь Зотов әрәсән цергә теңгсчнриг бас йөрәҗәнә, эднд эвин бәәдл, хөвтә җирһл болн күцәмҗтә үүлдвр дурдҗана.