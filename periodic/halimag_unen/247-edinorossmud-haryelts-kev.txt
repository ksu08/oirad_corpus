Единороссмуд харһлтс кев
02-09-2014, 16:03 | Таңһчин зәңгс
«Единая Россия» ВПП-н КРО-н гешүд, региональн парламентин депутатнр селәдт күрәд, единороссмудла харһлтс кех шиидвр авв. Эдн «О внесении изменений в статью 26.3 федерального закона «Об общих принципах организации законодательных и исполнительных органов государственной власти субъектов Российской Федерации» болн «Об общих принципах организации местного самоуправления в Российской Федерации» гидг закадын тускар ил күүндвр кеһәд, теднә тоолврмуд медҗ авад, положеньсиг бәәдл-җирһлд шунмһаһар тохрахар седҗәнә.
Шидр РК-н Улсин Хуралын (Парламентин) Ахлачин дарук, Улсин Хуралд «Единая Россия» ВПП-н КРО-н депутатск фракцин һардач Саглр Бакинова болн депутат Валерий Болдырев Хар һазра районд одад, хойр өдрин эргцд тиим харһлтс кев. Эдн Комсомольск, Артезиан, Ачнр, Нарн Худг, Прикумск, Адг болн Сарул селәдт депутатск багмудла харһҗ күүндәд, эднә сурврмудт тодрха хәрү өгцхәв.
Август сарин 26-д региональн парламентин депутатнр Дорҗ Кюкеев болн Батор Адучиев Целинн района селәдин муниципальн бүрдәцсин депутатнр дунд деер заагдсн төрәр цәәлһврин көдлмш күцәв. Парламентин депутат Галина Макаренко Городовиковск района Лазаревск, Пушкинск, Розентальск болн Южненск СМО-дын элчнрлә күүндв. Депутат Сергей Басангов болхла Сарпинск района Обильное, Садовое, Уманцево, Кануково, Салын Тугтн, Кировск селәдт одад, бас нәрн төрәр ик көдлмш күцәв.
Хальмг Таңһчин Улсин Хуралын (Парламентин) Ахлачин дарук Хоңһр Эльбиков Лаганск районд кесг харһлт кеһәд, депутатнрт цәәлһвр өгсн деерән әмтнә төрмүд хаһллһнд орлцв. Мана парламентин вице-спикер Лагань балһснд болсн педагогическ конференцд чигн орлцад, багшнрин төрмүд медҗ авв.