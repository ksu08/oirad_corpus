Абхазин артистнр таңһчд гиичлҗәнә
14-11-2017, 10:11 
Урднь мана таңһчд талдан һазрмудас чигн театрмуд ирҗ, билг-эрдмән үзүллә. Борис Манджиевин тоолврар, Хальмг Таңһчин артистнр җил ирвәс олн зүсн театрмудла нөкцлтән батрулад йовна.
Татьяна Васильева ирсн гиичиг халунар йөрәһәд, театрин тускар бүлән үг келв. Абхазин театр сән үүлдврәрн темдгтә. Эдн таңһчин Басңга Баатрин нертә Келн-улсин драматическ театрла бат залһлда бәрҗ үүлдхәр бәәнә. Эднә театрт дала билгтә улс көдлнә. Тедн дунд Абхазь Республикин ачта артист Джамбул Жордания йовна. Деер заагдсн театрин генеральн директорнь Ираклий Хинтба, театрин ах зурачнь Виталий Кацба.
Гиич Александр Серов "Большие гастроли" гидг төсвин тускар журналистнрт келҗ өгв. Эн төсвин программд әрәсән болн һазадын
орн-нутгудын театрмуд орлцҗана. Эдн нег-негндән ирәд, нааддан үзүләд, дамшлтарн хувалцна. 2018 җилд РК-н Басңга Баатрин нертә Келн-улсин драматическ театр Тыва, Бурять Республикүдт билгән үзүлхмн. Александр Анатольевич олн зүсн театрмудыг сәәнәр тосҗ авдг, теднә нааддыг соньмсҗ хәләдг таңһчин улст, мана һардврт, театрин көдләчнрт ик ханлтан өргв.
Ноябрь сарин 11-д 12.00 Келн-улсин театрт билгтнр бичкдүдин төлә наад тәвв. Дарук өдртнь 18.00 Н.Гоголин "Ревизор" гидг үүдәврәр наадн болв.
АЛЕКСәН Кишгтә