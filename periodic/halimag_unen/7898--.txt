Нөкцлтән батрулхар
21-04-2018, 09:51 
Суңһврин йовудт өдгә цагин кесг технологий өргәр олзлгдв, тер тоот суңһврт улм ик әмтиг орлцуллһнд, бүрдәмҗин кесг төр түргәр хаһллһнд дөң болв гиҗ таңһчин Толһач заав. Тегәд ик дуту - дунд һарсн уга. Ода Цутхлң Суңһврин комиссин сүв-селвгәр кесг тоот күцәгдҗәнә, цааранднь Улсин Хуралд (Парламентд) болх суңһвриг бүрдәлһнә халхар әрәсән ЦИК дамшлтарн хувалцхнь лавта гиҗ харһлтын йовудт заагдв.
- Улсин Хуралд болх суңһвр бүкл таңһчин төлә ик чинр зүүҗәнә - гиҗ күндтә гиич темдглв. Тана таңһчин суңһврин комиссин ахлач Александр Дикалов ик дамшлт хоршасн күн, әрәсән ЦИК-д энүг сәәнәр меднә, өөдәнәр үнлнә. Таңһчин болн райодын йосна органмуд суңһвриг дигтә-даратаһар бүрдәлһнд бас ик тәвцән орулсинь эрк биш темдглх кергтә,- гиҗ Александр Клюкин заав.
әрәсән Президентин суңһврин йовудт дигтә-дарата болн заканас иштә көдлмш күцәгдлә, тегәд чигн бүрткәчнрин болн олна организацсин орулсн неквр баһ болв. Сентябрь сард Улсин Хуралд болх суңһврас иштә әрәсән Суңһврин комиссьлә кедг нөкцлт цааранднь өргҗәд тер кампаниг сән аштаһар күцәлһнә бат түшгнь болхнь лавта гиҗ харһлтын йовудт заагдв.
ТүРВәН һуна