әәдрхнд хальмг зурачин һәәхүл
30-08-2014, 17:44 | Таңһчин зәңгс
әәдрхнә зургудын галерейд хальмг зурач Николай Шиняевин һәәхүл үзүлгдҗәнә. әрәсән ачта зурач, Хальмг Таңһчин искусствин ачта үүлдәч Николай Шиняевин үүдәврмүдлә олн улс таньлдҗана. Олн зүсн төрт нерәдсн үүдәврмүдинь хәләһәчнр даңгин таасҗ хәләнә. Хальмгин теегин бәәдл, шаҗна болн шагшавдын төрмүдт нерәдсн зургуд һәәхүлд орман олв. Хальмгин кезәнк дүрслүлгч искусствин авъясмудыг зурач билгтә кевәр цааранднь делгрүлҗәхиг энүнә үүдәврмүд медүлнә. Зурачин үүдәврмүд Цугәрәсән болн Нарт-делкән кесг һәәхүлмүдт үзүлгдсмн. Тер тоод Нью-Йоркд Манхеттена галерейд чигн Н. Шиняевин зургуд үзүлгдсн билә.
әәдрхнә хәләһәчнр Николай Шиняевин үүдәлтиг сән меднә. Урднь эдн «Нүүдл улс» («Кочевники») гидг һәәхүллә таньлдҗ, зурачин зургудыг тодлсн бәәсмн.