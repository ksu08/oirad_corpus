Фракцин ахлачла харһв
31-05-2017, 11:30 
Май сарин 29-д правительствин Герт әрәсән Орн-нутгин Хүүвин депутат Батор Адучиев таңһчин Улсин Хуралын (Парламентин) Ахлачин дарук, "Единая Россия" партин фракцин һардач Саглр Бакиновала харһв. әрәсән Өмн үзгин парламентск ассоциацин дарани конференцд белдлһнә тускар күүндвр болв. Энд зака тогтагч 10 һар седвәр хәләгдх. ЮФО-н болн Ар үзгин Кавказин округин элчнрлә эн халхар хальмг депутатнр бас тоолврарн хувалцх.
- Хамгин чиртә төрнь-нурҗах гермүдт бәәдг әмтнә җирһлин таалыг ясруллһн, энд капитальн ясвр келһн болҗана - энүг ЮРПА-н 26-ч конференцд бас оньган өгч хәләх, - гиҗ күүндврин йовудт Саглр Александровна темдглв. Конференц һурвн өдрин эргцд болхмн. Тер мет энд административн зөв эвдлһнә болн коррупцла ноолдлһна закадын төсвсәр күүндвр болхмн, депутатнр сүв-селвгән бас орулх.
Тер мет открепительн иткл цаасиг ууруллһна тускар чигн күүндвр болхмн. - Эн шин диг-даран суңһврин чинринь өөдлүллһнд ик нилчән күргх,- гиҗ Батор Канурович тоолвран келв. Тер мет һазрин кодексин тускар чигн эн ЮРПА-н сүүрт келхәр седҗәнә. Тиигчкәд хам-хоша бәәх регионмудын депутатнрт ханлтан өргхәр бәәнә, яһад гихлә әрәсән Орн-нутгин Хүүвд болсн суңһврин йовудт эдн "Единая Россия" партин спискд бәәсн терүнә кандидатуриг
дөңнсмн.
Тер мет "әрәсән селән" гидг төсвин региональн зүүцүләчнь Б. Адучиев болҗана, тегәд эн халхар чигн ЮРПА-н сүүрт соңсхвр кех. Конференцин йовудт селәнә-эдл-ахун төр хәләгдх, мал өсклһнә дамшлтыг тархалһна һәәхүл болхмн.

ТүРВәН һуна