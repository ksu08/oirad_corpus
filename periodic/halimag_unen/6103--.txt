ЖКХ-н төрәр медрл авхар
30-06-2017, 17:47 
Одахн "Калмыкия" зәңгллһнә агентствд "Управдом" НП-н һардач Олег Гришкинә болн әрәсән ЖКХ-н халхар олна бүртклһнә келн-улсин цутхлңгин правленя гешүн Виктор Нарановин брифинг болв. ЖКХ-н халхар соньмсулҗах олн сурврмудын хәрүһинь "ЖКХ контроль" НП-н порталд олҗ болхмн гиҗ эдн зәңглв.
Таңһчин әмтн жилищн төрәр консультант болҗ чадхмн. ЖКХ хүврүллһиг дөңнллһнә Саң "Дистанционная школа ЖКХ" гидг төсв бәәдл-җирһлд тохраҗана. Эн төсвиг
күцәлһнә йовудт коммунальн туслмҗин
мөңгиг чикәр тоолҗ авчахиг болн олн давхр гермүдин капитальн ясврин көдлмш келһиг яһҗ бүрткхинь дасҗ чадхмн. Интернетәр дамҗад, күн болһн эн туст медрл авч чадх. Эн туст ЖКХ-н халхин нүүрлгч экспертмүд дөң болхмн. Эн төсвд өңгәр орлцҗ болхмн, яһад гихлә әрәсән Президентин тогтаврла ирлцәтәһәр эн керг
күцәлһнә төлә шаңһас дөңцл мөңгн өггдҗәнә. Тегәд чигн эн халхар медрл авх улс таңһчин ЖКХ-н болн энергетикин министерствд, "Управдом" НП-д цәәлһвр авч чадҗана. Сурһулин программс онлайн-семинармудын болн вебинармудын диг-даранд давҗана. ЖКХ-н халхар медрл авсн улст консультантин иткл цаас бәрүлҗ өгхмн.
Таңһчин әмтнә 80 һар процентнь капитальн ясврин мөңгиг өгчәнә гиҗ Виктор Наранов зәңглв. Хальмгт сүл һурвн җилин эргцд 54 олн давхр гер ясгдсмн. Аштнь 4,5 миңһ һар күн гер-бүүрин таалан ясрулв. 2017 җилд ут тоодан 19 олн давхр герин капитальн ясврин
көдлмш кегдх, ода деерән 6 гер ясгдв.

Амулң МАНДЖИЕВА