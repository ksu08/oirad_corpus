Эмчнр залһлда батрулҗана
04-04-2018, 10:09 
Делегациг һардҗах таңһчин больницин түргн дөң күрглһнә стационарн әңгин һардач Бадма Авеевин зәңглсәр, эдн һурвн больницд одад, теднә үүлдврлә таньлдв. Эдн Краснодарск крайин, түргн дөң күрглһнә балһсна больницд болн олн профильтә Адыгейск больницст одв. Энүнлә хамдан әңгин эмчнр Светлана Кицун, Елена Гаряева, Гера Манджиева болн Джангар Бамбушев хам-хоша бәәх региона эмчнрин дамшлтла таньлдҗана.
- Бидн крайин больницд одад, түргн дөң күрглһнә әңгин үүлдврлә таньлдвидн. Больницд эврә подстанц, приемн әңг бәәнә. Нааран олн зүсн гемтә улсиг орулҗ авна. Келхд, энд стационарт мана больницд сар хооран секгдсн Emergency department гидг әңг уга, - гиҗ Б.Авеев келв.