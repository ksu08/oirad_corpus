Күцәмҗ дурдв
08-12-2018, 09:16 
Декабрин 9-д әрәсән казначейств бүрдснә өдр темдглгднә. Эн сән өдрлә салврин көдләчнриг болн ветеранмудыг таңһчин Толһач Алексей Орлов йөрәв. "Эндр өдр орн-нутгин финансиг заллһна системд казначейств һоллгч чинр зүүнә, өдгә цагин болн түргн йовудта бүрдәц болҗ делгрҗәнә. Тадн әрәсән финансин систем батруллһнд тәвцән орулҗ, бюджетин олз-ору болн экономикин дигтә-дарата делгрлтиг теткҗәнәт\u201d, - гиҗ Йөрәлин бичгт келгдҗәнә.
Декабрин 7-д әрәсәд болн һазадын орн-нутгудт иргнә авиацин нарт-делкән өдр темдглнә. Эн сән өдрлә иргнә авиацин көдләчнриг болн ветеранмудыг таңһчин Толһач Алексей Орлов йөрәҗ ханлтан өргв.
Тер мет таңһчин Улсин Хуралын (Парламентин) Ахлач Анатолий Козачко болн правительствин Ахлач Игорь Зотов таңһчин казначействин болн иргнә авиацин көдләчнриг болн салврин ветеранмудыг йөрәҗ, бат эрүл-менд, күцәмҗ дурдв.
Мана зәңгч