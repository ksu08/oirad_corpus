әмтнд җалвинь өгв
06-06-2018, 09:51 
Тиигәд онц күцәгч керг-үүләр зарһин приставмудын райодын хоорндк әңгин зарһин приставмуд "Калмыцкий проектный институт" ОАО-н болн "Юста" СПК-н көдләчнрин төлә удан татад эс өгчәсн җалвинь некҗ авв. Күцәгч керг-үүл күцәлһнә йовудт зарһин приставмуд банкст предприятьмүдин тооцана тойгудт хоршагдсн мөңгиг авсн болдг. Тиигәд проектн институтын тооцана тойгас 1 сай 235 миңһн арслң бәрҗ авгдад, 8 күүнә җалвин өринь даңцав. Бас тиим кевәр "Юста" СПК-һас өрәл сай һар арслң некҗ авад, эн эдл-ахун 16 көдлмшчд көлснә мөңгинь өгв.
Темдглхд, Хальмгин зарһин приставмуд эн җилин 4 сарин эргцд организацсас болн предприятьмүдәс 6 сай 600 миңһн арслң некҗ авад, әмтнд җалвин өринь өгсн болдг.

Маргарита АРЗАЕВА