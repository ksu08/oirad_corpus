өрән даңцах болв
08-09-2014, 17:48 | Таңһчин зәңгс
Одахн Хальмг Таңһчин правительствин сүүрин залд правительствин комиссин дарани селвлцән болв. Эн керг-үүлдврт сар болһн җалв өгдго предприятьмүдин, нань чигн ведомствсин һардачнр орлцв. Сүүриг Хальмг Таңһһчин правительствин Ахлачин дарук Лариса Васильева һардҗ давулв. Селвлцән деер җалвиг цаглань өгдго предприятьмүдин һардачнр яһҗ өрән даңцахар бәәхин тускар келҗ өгв.
Сар болһн җалв эс өгдго предприятьмүдин тоод урднь «Ергенинский», « Каспийский» лесхозмуд ордг билә. Эндр эдн эврәннь көдлмшчнртән җалвар өрән даңцав, тиим бәәдл дәкҗ учршго гиҗ эн предприятьмүдин һардачнр келв. Хамгин му бәәдл Элстин лесхозд тогтв. Ут тоодан өрнь 460 миңһн арслң тогтаҗана. Тегәд эн бәәдлиг ясрулхин төлә цугинь кеҗәнәвидн гиҗ эн лесхозин һардач келв. өрн бичә учртха гиҗ цуг чидлән һарһҗ, һардачнр үүлдх зөвтә гиҗ сүүриг давулсн Хальмг Таңһчин правительствин Ахлачин дарук Лариса Васильева сүүриг товчлв.