Алвна өриг бюджетд орулна
25-04-2018, 08:38 
Зарһин приставмуд әмтнәс өринь некҗ авхар олн зүсн эв-арһ олзлна: өлг-эдинь бәрәнд авна, әрәсән меҗә һатц һарад йовх арһинь уурулна, административн ялла харһулна болн нань чигн. Дәкәд болхла зарһин приставмуд алвна цергллтин элчнрлә хамдан рейдмүд бүрдәҗ, өртә улсин гермүд төгәлнә, ГИБДД-н постд харулд зогсна. Сүл арвн хонгин эргцд зарһин приставмуд бүрдәсн рейдмүдин ашар 10 күцәгч керг-үүлин йовудт өртә әмтнә өлг-эдинь бәрәнд авч, 2,6 сай арслңга мөңг некҗ авсмн.

Маргарита АРЗАЕВА