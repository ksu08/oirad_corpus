Белдврин кем тогтунар давв
10-09-2018, 11:18 
Өцклдүр \u201cКалмыкия\u201d республиканск зәңгллһнә агентствд Орн-нутгин Хүүвин депутат Рифат Шайхутдиновла харһлт болв. Хальмгт ямаран күслтәһәр ирснәннь тускар келҗ, таңһчин туск тоолвран медүлҗ, олнд зәңгллһнә эв-арһсин элчнрин сурврмудт хәрү өгв.
- Эн өдрмүдт таңһчин райод эргҗ, әмтнлә харһҗ күүндв. Хальмгт цаһан седклтә улс бәәнә. Троицк селәнд бичкдүдин шин садт одв. Йир сән кец-таалта сад гиҗ темдглх кергтә. Орн-нутгин ик балһсдт тиим бичкдүдин учрежденьс ховр болх Тер мет "Ойрат-Арена" спортивн комплекс намаг өврүлв. Урднь Хальмгт хойр дәкҗ ирләв. Тегәд тана һазрт сән хүврлтс учрҗахин, бәәдл ясрҗахин темдгүд үзҗ болхмн.
***
Тер өдрин бийднь таңһчин Толһач Алексей Орлов әрәсән Орн-нутгин Хүүвин депутат Рифат Шайхутдиновла харһв. Эдн таңһчд суңһврт белдвр келһнә кем яһҗ давҗахин тускар күүндв. Эн дааврта кемин йовудт зөв-йос эвдсн йовдлмуд темдглгдсн уга гиҗ келх кергтә. Цуг партьсин элчнр эврәннь зөвән олзлҗ, таңһчин әмтнлә харһҗ, эврәннь программсла таньлдулҗ чадв.
Рифат Шайхутдинов Хальмгт яһҗ гиичлснә тускар ухан-тоолврарн хувалцв. Цааранднь чигн таңһчла бат залһлда бәрҗ, нөкцҗ үүлдх бәәх санаһан медүлв. Суңһврт белдврин кем таңһчд тогтунар давҗахинь темдглв. Ноолдан-цүүглдән угаһар олн зүсн партьсин элчнр - депутатнрин кандидатнр харшлт угаһар олн әмтнлә харһҗ, эврәннь программин тускар цәәлһҗ, эврә партин төлә дууһан өгтн гиҗ әмтнд дуудвр кех арһта болв. Суңһвр болсн өдр әмтн ухаһан туңһаһад, эврә сән дурарн седклләнь ирлцҗәх депутатын кандидатын төлә дууһан өгхмн.
Маргарита АРЗАЕВА