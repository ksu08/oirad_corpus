Күүкн - сөөһин шам
06-09-2018, 11:10 
Нгуен Тхи Нга Вьетнамин Антхэонг бичкн селәнд бәәлә. Йирин селән, йирин күүкн билә. Күүкн школд сурдг билә, эк-эцкнртән нөкд болҗ, зер-земш цуглулдг бәәҗ. Болв учрсн өвәрц йовдл бәәдл-җирһлинь сольв. Нег дәкҗ асхар унтхар кевтхләнь, цогцнь фосфор мет ик герл өгәд бәәв. һараснь, көләснь, цуг махмудаснь дала алтн шар толь һарад бәәв. Өрүнднь эк-эцкнь күүкиг медлгчд авч одв. Тедн юм кесн болв, зуг тернь нөкд болсн уга. Тиигхләнь эдн күүкән Сайгона больницд хәләврт орулна. Эмчнр гем олҗ авсн уга.
Нег дәкҗ энүг теднә һазрт тоомсрта медлгч Тханг хәләв. "Эн герл чамд шалтг болҗану?" - гиҗ медлгч сурв. "Уга, юмн өвдхш. Сарин литәр шин җил орсна хойрдгч өдртнь учрсн эн өвәрц йовдл намаг үүмүлҗәнә", - гиҗ күүкн хәрү өгв. "Энтн Бурхн әмтнд буй өгчәх цаг. әәхмн биш" - гиҗ медлгч келв. Тиигҗ келхләнь күүкн төвкнәд, амр-таварн бәәв. Болв герлнь үлдв.