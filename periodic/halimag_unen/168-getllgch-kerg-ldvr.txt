Гетлүлгч керг-үүлдвр
21-08-2014, 10:53 | Таңһчин зәңгс
әрәсән ОФМС-ин Хальмг Таңһчар үүлддг заллтын, дотр-дундын кергүдин болн әәмшг уга бәәдл тетклһнә органмудын көдләчнр хамцу үүлдврин зурала ирлцәтәһәр август сард таңһчин медл һазрт «Нелегальный мигрант – 3 этап» гидг керг-үүлдвр давулв. Бүртклһ кехин төлә балһсна болн райодын муниципальн полицст оперативн-хәәврин хамцу багмуд бүрдәгдв. Элстд һурвн иим баг көдлв. Нег баг УГИБДД-н харулмудт көдлв, хойрдгчнь рынкудар болн әмтн бәәдг гермүдәр рейд кев.
Миграционн то-диг авлһна диг-дараг күцәлго, һазадын иргмүд көдлмшт орсна ашт энд цаг-зуур бәәлһнә болзгинь утдулхин туск зәңг эс орулсн әрәсән 15 иргн ут-тоодан 30 миңһн арслңга ялла харһулгдв.