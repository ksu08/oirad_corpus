Багшнрт күцәмҗ дурдҗана
04-10-2014, 13:40 | Таңһчин зәңгс
Октябрин 4-д Багш күүг бидн цугтан күндлнәвидн. Эднә сән өдрлә мана сурһмҗлачнрт хамгин сәәхн цецгүд бәрүлҗ өгнәвидн. «Багш күн бичкдүдиг асрҗ оньдин мана таңһчин иргчинь тосхна, мана ниицәнә сән таалта бәәдл-җирһл тогтана. Таңһчин сурһулин заведеньсин багшнр –энтн билгтә специалистнр, йоста сурһмҗлачнр болҗана гиҗ ицгтәһәр келҗ болҗана»,- гиҗ правительствин Ахлач, таңһчин Толһачин үүл дааһач Игорь Зотов йөрәлдән темдглҗәнә.
Эндр мана таңһчин мусульман шаҗна улс Курбан – байрам нәр - наадан темдглҗәнә. Эн сән өдрлә эдниг правительствин Ахлач, таңһчин Толһачин үүл дааһач Игорь Зотов йөрәв. «Күн болһнд килмҗән өгч, медәтнриг күндлҗ баһчудт төрскнч седклин сурһмҗ өгч шагшавдын кесг зокалыг батрулҗах эн сән өдр мана таңһчин олн улс хоорнд ни - негн, тогтурта бәәдл хадһллһнд ик нилчән күргҗәнә. Мана таңһчин цуг келн - улсин кел, сойл делгрүллһнә кергт цугтан тәвцән орулх зөвтәвидн», -гиҗ йөрәлин бичгт келгдҗәнә.
Тер мет эн сән өдрмүдлә олн улсиг таңһчин Улсин Хуралын (Парламентин) Ахлач Анатолий Козачко болн шаҗн лам Тэло Тулку Ринпоче йөрәв.