Шин оборудовань олзлгдҗана
06-06-2018, 09:52 
Удл уга эмнлһнә учрежденьд дәкәд нег оборудовань углҗ тәвхмн. Эн стационарн цифровой флюорограф гүн шинҗллт келһнд олзлгдхмн. Шин оборудовань әмтнә эрүл-менд шинҗлҗ, өөдән чинртә зургуд кеҗ тедниг интернетәр йовулх арһ өгнә. Шин оборудовань олзллһн шинҗллтд орсн күүнә эрүл-мендд харшлт күрглго оошкин бәәдлиг медҗ авхд туслна.
Хальмг Таңһчин эрүл-менд харлһна министерствин әңгин һардач Николай Додгаевин зәңглсәр, эн җилин эклцәр Приютна района больницд палатд олзлдг рентгенографин аппарат йилһгдсмн. Эн җилин чилгч күртл Яшкулин района больницин төлә өдгә цага флюорограф бас хулдҗ авгдхмн. Келхд, давсн җилд иим оборудовань Элст балһсна поликлиникд болн Яшалтан района больницд углҗ тәвгдсмн.