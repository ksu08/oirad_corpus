әрәсән орн-нутгин тугин Өдрлә йөрәв
22-08-2018, 10:10 
Август сарин 22-т мана орн-нутгт әрәсән Федерацин Государственн тугин Өдр темдглнә. Эн сән өдрлә олн әмтиг таңһчин Толһач Алексей Орлов йөрәв. "Орн-нутгин туг - энтн мана Төрскнә туурмҗин, сулдан болн үлмә угаһар бәәлһнә темдг мөн. әрәсән триколор мана орн-нутгин кесг келн улсиг негдүлҗ, кесг үйнриг хоорнднь залһлдулҗ, теднә күч-көлснә болн дәәч диилвриг, номин илдклиг, сойлын болн спортын күцәмҗиг медүлҗ, маднд баатр йовдлын болн ончта өдрмүдин тускар тодлулҗана",- гиҗ Йөрәлин бичгт келгдҗәнә.
Тер мет таңһчин Улсин Хуралын (Парламентин) Ахлач Анатолий Козачко болн правительствин Ахлач Игорь Зотов олн әмтиг әрәсән орн-нутгин тугин сән өдрлә йөрәҗ, хөв-кишг эдлҗ таңһчин делгрлтиг түргдүлҗ йовхиг дурдв.