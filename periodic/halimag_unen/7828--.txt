Фестивальд олн гиич ирх
14-04-2018, 09:02 
Апрель сарин 15-c авн 22 күртл таңһчд "Туризмин долан хонг" болхмн. Эн ик керг-үүлдврт белдлһнә зура йилһгдв. Энүнә һоллгч керг-үүлдврнь бамб цецгүдин фестиваль болхмн. Апрель сарин 21-д болн 22-т Целинн районд фестиваль болхмн. Төрскн теегиг болн эргндк йиртмҗиг харлһн фестивалин һол күсл болҗ хәләгдҗәнә. Фестивалиг "Өөрднр" бииһин Театрин артистнр секх. Хойрдгч өдрт "Бамб цецг" ду-бииһин ансамбль билг-эрдмән үзүлх. Цувсн темәд әмтиг байрлулх.
Туризмин долан хонг - ончта йовдл. Өдр болһн соньн концертмүд, нәр-наадн, һәәхүл, болн нань чигн керг-үүлдвр бүрдәгдх. "Бумбин орн" гидг этнохотн "Иньгллтт" амрлһна паркд тосхгдх. Нүүһәд йовдг кезәңк бәәдл-җирһлин һәәхүл болх. Хальмг улсин урчнрин үүлдвр болн эднә кегдлмүд кесг туристин оньгт тусхагдх. Арт-талвңд зурачнр эврә үүдәврән үзүлх. Шин лукодром Рцдт-н стадионд секгдх. Лукодромд спортсменмүдин марһан болх. Татьяна Миловановин артистнр "Fashion show" үзүлх. Галина Бадаеван келсәр, 10000 шаху гиич бамб цецгүдин фестивальд ирх. Тиим кевәр эдниг сәәнәр тосҗ, эн ик керг-үүлдврән чигн нертәһәр күцәх зөвтәвидн.

Кермен САНДЖИЕВА