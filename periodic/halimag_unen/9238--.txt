"Хамдан" телеканал хәләтн!
17-11-2018, 09:25 
Өцклдүр "Калмыкия" гидг таңһчин зәңгллһнә агентствд болсн брифингд "Зеленая точка Элиста" гидг залһлдана операторин генеральн директор Байрта Тюрбеева болн коммерческ директор Данзан Очиров журналистнрлә харһв. РИА-н директор Дмитрий Бадмаев харһлтыг секәд, ода "Хамдан" телеканалын хәләһәчнр дурта соңсхврмудыг "Зел\xb8ная точка" провайдерин дөңгәр 21-ч каналд хәләҗ чадхин туск байрта зәңгәр хувалцв.
"Хамдан" телеканал өдр-сөөни дуусн 24 часин туршарт үүлднә, "Ростелеком" провайдерла зерглҗ ода "Зел\xb8ная точка" операторин абонентмүд дурта соңсхврмудан хәләҗ чадхмн. Темдглхәс, эн операторин эв-арһар эфириг залҗ, таасгдсн соңсхвриг хөөннь чигн хәләҗ болҗана. Ода деерән эдн зуг хотл балһсна әмтнд туслмҗан күргҗәнә, болв өөрхн иргчдән таңһчин райодт чигн үүлдхәр зуралҗана.

Мана зәңгч