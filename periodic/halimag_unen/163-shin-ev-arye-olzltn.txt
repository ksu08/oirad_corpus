Шин эв-арһ олзлтн
22-08-2014, 10:39 | Таңһчин зәңгс
өдгә цагт мадн Интернет өргәр олзлдг болувидн. «Ростелеком» компаня специалистнр әмтнд күргдг туслмҗиг өдр ирвәс өөдлүлҗ, шин эв-арһс олзлна. Хальмгт үүлддг «Ростелеком» компаня барин заллтын зәңглсәр, мана таңһчин 500 абонент эн җиләс авн оптиковолоконн эв-арһ олзлдг болв.
Тегәд ETTH технологяр дамҗад, Интернет олзлдг улсин то кесг холванд өсв. Хотл балһснд үүллдг Хальмг филиалын «Ростелеком» компаня техническ директор Игорь Енинә келсәр, таңһчин район болһнд ETTH технологин эв-арһар әмтн Интернетәр теткгдв, ут тоодан 7,5 миңһн күн. Эн җил 500 абонент оптикәр теткгдв, эднәс 100 күн селәнд бәәдг улс. Иим туслмҗин төлә стационарн телефон керг уга. Энүнә төлә хотл балһснд бәәдг «Центр продаж и обслуживания населения» гидг цутхлңд эрлһән орулҗ болна, эс гиҗ 11869 тойгта телефоһар җиңнүлҗ чадҗанат. Мана специалистнр таднд цугинь тодрхаһар келҗ өгх, тааста туслмҗ шүүҗ авч чадҗанат, - гиҗ эн компаня техническ директор И.Енин келв.