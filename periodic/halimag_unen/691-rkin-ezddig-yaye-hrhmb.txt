әркин эздүдиг яһҗ хөрхмб
24-10-2014, 20:03 | Таңһчин зәңгс
әрк җил ирвәс үнтәрәд бәәнә. Болв әрк уудг улсин баһрх бәәтхә, улм икдәд йовна. Ода нам согтуһар олна диг-дара эвддг әмтиг хөрдг арһ уга болҗах бәәдлтә. әркәс сергәдг гер Элстд уга. әркнчнр болхла һаза баг-багар хурад, шуугад, бүзр үг чаңһур келлдәд, зәрмдән хоорндан ноолдна. өөгүрнь йовсн полицин көдләчнр эс медсн болад давна.
Миниһәр болхла, иим бәәдлиг цааранднь тесәд бәәхлә мана балһсн әркнч улсар дүүрн гиҗәнә. Эдниг негхн өдрәр болв чигн полицд бәрәд, олнд туста көдлмш келгүлхлә, Элстин уульнцс цеврдх билә. өрүнд иим әмтн суусн сандлмудын өөр тарснь шилмүд, цаасн, нам хотын үлдл чигн эрндк бәәдлиг бузрдана. Согту улс терүг бийснь хурасн болхла эн бәәдл невчк ясрх, гиҗ тоолҗанав.
Кеңкргин Байрта,
Элст балһсн