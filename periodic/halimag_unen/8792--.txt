Эмчнр селәдәр йовҗана
25-09-2018, 11:19 
Селән һазрт бәәдг әмтнд медицинск туслмҗин чинр өөдлүлҗ, теднә эрүл-менд шинҗлҗ олн зүсн гемиг эрт илдкҗ авхин төлә таңһчин эмнлһнә учрежденьсин эмчнр райодар һарч йовҗана. Батлгдсн диг-дараһар специалистнр таңһчин хол селәдт күрч, әмтнә диспансеризац давулҗ, дор ормднь сүв-селвгәрн дөң болҗана. Одахн "Сулда" гидг шишлң медицинск дөң күрглһнә цутхлңгин эмчнр Октябрьск районд одв.
Цутхлңгин эмчнр Цаһан Нур болн Иҗл селәдт одад, бәәрн улсин эрүл-менд шинҗлв. Ут тоодан 60 күн эмчнрт орад, цусна лабораторн шинҗллт кев. Невролог, эндокринолог болн офтальмолог специалистнр селәнә әмтнд консультац өгв. Сентябрь сарин 28-д цутхлңгин эмчнр Яшалтан районд одхар зуралҗана.