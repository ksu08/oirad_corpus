Хаана ширә догдлулсн шүлгч
03-10-2014, 11:49 | Таңһчин зәңгс
әрәсән урн үгин ачур болсн шүлгч Михаил Юрьевич Лермонтов төрснә 200 җилин өөниг нарт делкән цуг күмн әмтн эн җил өргәр темдглҗәнә. әрәсәд болн делкәд нег шүлгнь цань уга икәр темдгтә, тер һанцхн үүдәврәрн нерән мөңкрүлҗ чадх бәәсмн. А.С. Пушкин дуэльд шавтад, 1837 җилин эклцәр сәәһән хәәснә хөөн Михаил Лермонтовин «Шүлгчин үкл» гидг алдр үүдәврән бичсмн.
Орс шүлгләнә нарн болҗасн Александр Сергеевич Пушкинд нерәдсн эн үүдәвртән Лермонтов алдр орс келн-улсин нерн деерәс цаһан хана йосиг гемшәҗ, эврә ухан-седклән медүлҗ, әрәсән зүркинь шарклулҗ, Николай I ширәһинь догдлулсмн.
Тиигхд корнет Лермонтов хөрн хойрта бәәсмн. Тер бийнь хаана цухлтас әәлго эврә буцлтан медүлсмн. әрәсән хан Лермонтовиг засглад, Кавказд болҗах дәәнд орлцтха гиҗ , тууврт йовулсмн.
Михаил Лермонтовин үүдәврмүд хальмг урн үгиг делгрүлҗ байҗаллһнд ик нилчән күргснь лавта. Хальмг келнд орчулсн шүлгүдинь мана умшачнрин оньгт тусхаҗанав.
НУУРА Владимир,
олн улсин шүлгч.