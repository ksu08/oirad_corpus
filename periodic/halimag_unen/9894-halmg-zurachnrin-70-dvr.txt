Хальмг зурачнрин 70 үүдәвр
14-08-2019, 10:49 | Таңһчин зәңгс » Сойл
Набережные Челны балһснд әмтнә оньг авлсн һәәхүл секгдв. Татарстана 100 җилин өөнд нерәдсн зурачнрин һәәхүлд хальмг зурачнр орлцҗана.
Давсн җил хамцу һәәхүл кехин туск седвәриг Татарстана зурачнрин Ниицәнә ахлач Ильнур Сиразиев һарһсн билә. Тегәд эн җил августын 8-д иим һәәхүл секгдв.
Набережные Челны балһсна зургудын галерейд байрин бәәдлд секгдсн һәәхүлд хальмг зурачнрин 70 көдлмш үзүлгдҗәнә. Хальмг һазрин тууҗла, өдгә цага бәәдллә, теегән кеерүлҗәх улсла эн зургуд таньлдулҗана. һәәхүл секлһнд Хальмг зурачнрин Ниицәнә ахлач Виктор Дорджиев орлцв.
Хальмгин зурачнрин үүдәврмүдт үнндән болсн йовдлмуд цагин бәәдллә ирлцүлҗ үзүлгддгәрн болн ширин өңгтә сәәхн зүүцүллһәрн даңгин әмтнә оньг авлна. әрәсән өмн үзгт бәәх келн әмтнә сойлла таньлдулҗах зургудыг эрк биш хәләх кергтә гиҗ зургудын галерейин директор Ильсия Загидуллина тоолҗана. һәәхүл сентябрин нег шин күртл көдлхмн.
җИРһЛИН Кермн