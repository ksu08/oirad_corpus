Рождественск умшлһн соньн болв
31-01-2017, 17:07 
Москвад болсн Рождественск умшлһнд хальмг делегац орлцв. Элстин болн Хальмгин архиепископ Юстиниан делегациг толһалв. "1917 - 2017. Зун җилин аш" иим нертәһәр эн җил Нарт-делкән рождественск умшлһн давв. Орс православн чонҗин эн седвәриг РФ-н Президентин администрац болн Москван правительств дөңнҗ, керг-үүлдвр давулгдна.
Ни-эвәр бәәлһнә болн шагшавдын сурһмҗин төрмүдәр рождественск умшлһнд өргн күүндвр болна. Эн җил январин 27 күртл болсн умшлһна йовудт кесг конференц, "төгрг ширә", презентац, мастер-классмуд давулгдв.
Хальмг делегацин ханьд Хальмг хазгудын одмн Э. Манжиков, экономикин болн зөв-йосна Московск академийин Хальмг филиалын директор Н.Курепина, багшнрин мергҗлт өөдлүллһнә таңһчин институтын проректор С. Тепшинова, таңһчин школмудын багшнр, тер тоод "Багшин шагшавдын өөдән цергллһнә төлә" гидг марһанд диилвр бәрсн багшнр йовад ирв. Гелңгүд болн воскресн школын һардачнр, шаҗна халхар үүлдҗәх нань чигн улс рождественск умшлһнд орлцв. Эн керг-үүлдврин ик чинриг архиепископ Юстиниан темдглҗәнә.
х х х
Элстин болн Хальмгин архиепископ Юстиниан Казахстанд одад ирв. Уральск болн Актюбинск архиепископ Анатолийин үрврәр Хальмгин епископ тиигәрән одв. Тенд Атырау балһснд Успенск ик чонҗд хойр архиепископ хамдан ик мөргүл кеһәд, шаҗна үүлдвр күцәв. Терүнднь Казахстана хойр ик областин шаҗнд шүтдг әмтн орлцҗ, бурхндан зальврв.

ҖИРһЛИН Кермн