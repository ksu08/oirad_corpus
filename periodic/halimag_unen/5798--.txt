"Теңгрин әдстә" Цутхлң секгдв
22-05-2017, 16:50 
Одахн Элстд "Теңгрин әдстә" гидг бичкдүдин Цутхлң секгдв. Цутхлң секлһнә байрин керг-үүлдврт таңһчин правительствин Ахлач Игорь Зотов орлцв. Эрмдгтә бичкдүдт дөң күргҗәдг олна ниицәнә шунмһа гешүдин ик ач-тусинь темдгләд,таңһчин һардвр цааранднь чигн иим әрүн кергиг дөңнәд бәәх гиҗ келв. 2015 җилд тогтагдсн "Теңгрин әдстә" гидг олна ниицәнә нилчәр эн Цутхлң бүрдәгдв.
Эн цутхлңд аутизм, ЗПР болн Дауна синдром гемтә күүкдт дөң болхмн. Энд арт-терапийин, АВА-терапийин, логопедийин болн психологийин кабинетмүд үүлдҗәнә. Цутхлңгин специалистнр Москвад сурч, ирлцңгү белдвр авсмн. Бичкн болһнла ирлцҗәх шишлң программар занятьс давулгдна. Ода деерән Цутхлңд 20 бичкн орна.

Мана зәңгч