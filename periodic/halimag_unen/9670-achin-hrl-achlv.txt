Ачинь хәрүлҗ ачлв
17-04-2019, 15:45 | Таңһчин зәңгс » Эрүл-менд харлһн
Т.Хахлынован нертә медицинск колледжин директор Виктор Азыдов «Донорск җисә делгрүллһнд нилчән күргсн төләдән» гидг әрәсән медико-биологическ федеральн Цутхлңгин медаляр ачлгдв. өөдән ачлвриг В.Азыдовд Хальмг Таңһчин цусна Цутхлңгин ах эмч А.Максимов бәрүлҗ өгв.
Цусна цергллтин болн донорск җисәнә делгрлтд ик тәвцән орулсн улс эн медаляр ачлгдна. Эннь күч-көлснә коллективд донорск җисә делгрүллһнд нилчән күргсн һардачнр болн цусан өглһн туста болҗахиг олн әмтн дунд цәәлһврин керг-үүлдврмүд бүрдәдг коммерческ биш болн олна организацсин элчнр ачлгдна. Регион болһнд җилин аш диглҗ көдләчнрнь шунмһаһар цусан өглһнә кергт орлцсн организац-предприятьмүдин һардачнр йилһҗ авгдна. Урдк җилмүдт «Донорск җисә делгрүллһнд нилчән күргсн төләдән» гидг медаляр Б.Б.Городовиковин нертә КалмГУ-н ректор Бадм Салаев, Хальмг Таңһчар үүлддг УФССП-н һардач Владимир Евстигнеев, МВД-н министрин дарукар үүлдҗ йовсн Николай Манжиков ачлгдсмн. Т.Хахлынован нертә медицинск колледжин оютнр цусан өгч, донормудын зергләнд орна, эн керг ик чинртә болн туста болдгин тускар цәәлһдг керг-үүлдврмүд давулна.
Мана зәңгч
ЗУРГТ: медколледжин директор В.Азыдов медаляр ачлгдв