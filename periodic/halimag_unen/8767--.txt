Медицинск туслмҗиг өөдлүлх күслтә
24-09-2018, 11:30 
Урҗ өдр Хальмг Таңһчин Толһач Алексей Орлов "Фрезениус Нефрокеа" ООО-н генеральн директор Алексей Смирновла, Ставропольск крайд, Кабардино-Балкарьт болн Хальмг Таңһчд бәәдг компаня региональн директор Олег Масловла, Астраханск болн Волгоградск областьмудт региональн директор Наталья Курановала харһв. Тер мет харһлтд Хальмг Таңһчин эрүл-менд харлһна министр Юрий Кикенов болн ФОМС-ин территориальн әңгин директор Сергей Якшибаев орлцв.
Эн компань эндр әрәсәд болн цуг нарт-делкәд медицинск оборудовань кеҗ һарһдг, нефрологийәрн медицинск туслмҗ күрглһнә халхд үүлдҗәх ик компань болҗана. Одахн эдн мана таңһчд эврәннь үүлдврән эклв, мана диализн цутхлң эднә 63-ч региональн әңг болхмн.
А.Смирновин темдглсәр, эднә һол күсл - мана таңһчд нефрологийин халхар күргҗәх медицинск туслмҗин чинриг өөдлүллһн. Эдн эрк биш медицинск даатхлһна территориальн программар үүлдхәр зуралҗана, тегәд таңһчин әмтиг өңгәр эмнхмн. Компань хамгин түрүнд диализн цутхлңгин материальн-техническ ул батрулхмн, специалистнрин мергҗллт өөдлүлхмн, шин эв-арһс олзллһиг делгрүлхмн гиҗ Алексей Алексеевич келв.

Мана зәңгч