Хальмг келнә квестмүд туста болх
31-07-2018, 10:05 
Тиим нег үлгүрнь самолетар әмтн нисдгиг кесг холванд икдүлсн "Азимут" авиакомпань, эдн килвр билетмүд хулдҗ әмтнд Москва, Ростов, Сочи тал йовлһнд сән дөңгән күргҗәнә, зуг зуна цагт тер кимд билетмүд уга болҗ оч, тер кергиг бас хаһлх кергтә. Ода әмтн самолетар улм икәр нисдг болв - тер кергиг цааранднь делгрүлхмн. "Азимут" эн туст сән дамшлтан үзүлв, тегәд эн компаньла нөкцлтлһнә талдан эв-арһ хәәх кергтә гиҗ сүүрт орлцачнр тоолврарн хувалцв.
Цааранднь таңһчин Улсин Хуралд (Парламентд) болх суңһврин тускар олн тоолврта күүндвр болв. Энд партьс - лидермүдин тоод хамгин түрүнд "Единая Россия" һархнь лавта, цааранднь КПРФ-ин элчнр хойрдгч үзмҗд күрх зөвтә, "Патриоты России" болн "Гражданская платформа", "Справедливая Россия" партьс суңһврин өмнк дөрлдәнд шунмһаһар орлцҗ, сән ашт күрч чадхнь лавта гиҗ экспертмүд темдглв. Хальмг кел дөңндг парть эн дөрлдәнд дииләд чигн бәәх гиҗ зәрм политологуд тоолвран келв. Аштнь хойр парть суңһврт хамгин өөдән ашт күрх зөвтә, эдн депутатнрин фракцин тоог йилһх гиҗ бас медүлгдв.
Цааранднь хальмг келнә тускар күүндвр болв. әрәсән Орн-нутгин Хүүвин депутатнр "Сурһуль-эрдмин туск" заканд чиклврмүд орулв. Хальмг сурһульчнр төрскн келән урдк кевәрн дасад бәәх. Болв хальмг келнә чинринь өөдлүлҗ, терүг олна ик керг-үүлдврт олзлх кергтә. Тер тоод хальмг сойлын нәр-наадыг өргәр бүрдәхмн гиҗ сүүрт орлцачнр темдглв. Төрскн сойлдан, тууҗдан дурта күн эрк биш төрскн келән дасад бәәх.
Тер мет хасгуд, орсмуд, даргинцнр болн нань чигн келн-улс школд хальмг кел йир сәәнәр дасна, тер кергиг цааранднь делгрүлх кергтә, тиигҗ олна күчәр хальмг кел босхлһна төриг хаһлҗ болхмн гиҗ экспертмүд заав. Эк-эцкнрин, бөдүн улсин төлә учебникүд, разговорникүд һарһх кергтә.
Элстин уульнцд хальмг келн соңсгдхш, хальмг келәр бичсн лавкин зар уга, уульнцин нерн бас орсаһар бичәтә, школмудт хальмг келнә өдрмүд, долан хонгуд бүрдәхмн. Тер мет хот уудг гермүдт, ресторанд официантмуд хальмгаһар келхш, тедниг бас сурһад, келдгтнь немр мөрә өгч болҗана. Бөдүн улсин төлә яарм, марһа, олна талдан чигн керг-үүлдвр бүрдәҗ, тедниг хойр-һурвн хонгтан хальмгаһар келүлхлә, бас ик туста болхмн гиҗ экспертмүд келв.

ТүРВәН һуна