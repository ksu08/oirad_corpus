Петр Надбитовд нерәдв
01-12-2018, 09:57 
Элст балһсна 18-ч тойгта дундын школын сурһульч Темир Кагалтынов "Түрүн өөдм" ("Первая высота") гиҗ нерәдгддг таңһчин марһанд орлцв. Оютнр болн сурһульчнр дунд болсн таңһчин марһан Хальмг госуниверситетд һурвдгч кемдән болҗана. Эн җил "Теегин герл" журналын 90 җилин өөнд тер марһан нерәдгдв. "Урн үгин-публицистическ сән гисн материал" гидг номинацд Темир Кагалтынов бичсн эссе түрүн орм эзлв. Б. Городовиковин нертә школын йисдгч классин сурһульч Т. Кагалтынов "Одна, но пламенная страсть" гидг бичмр көдлмшән түрүн хальмг профессиональн балетмейстер, "Өөрднр" бииһин театр бүрдәсн һардачд, Хальмгин Герой Петр Надбитовд нерәдв.
Хальмгин билгтә биич болн хореограф, сойлын болн олна үүлдәчин үүлдврәр цааранднь соньмсад, билгтә көвүн урн-үгин үүдәврән гүүдүләд, Петр Тимофеевич Надбитовин билг-эрдмин болн үүдәгч ик күцәмҗин тускар шинҗллтин ик көдлмш бичв. "Бичкн Төрскм" гидг таңһчин конференцд терүгән орулад, Темир Кагалтынов муниципальн девсңд түрүн орм эзләд, көдлмшнь өөдән үнлгдв.
ҖИРһЛИН Кермн