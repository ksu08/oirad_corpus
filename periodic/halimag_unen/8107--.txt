Судцна гемиг энд эдгәнә
23-05-2018, 10:50 
секгдҗәхнь темдгтә йовдл болҗана, ода бәәрн әмтн талдан регионд одлго гертән сән чинртә эмнлһ авч чадҗана",- гиҗ Г.Динкиева келв. - Энтн шаңһа болн онц эзнә хәрлцәнә халхар секгдҗәх дәкәд нег учреждень болҗана. Удл уга энд эрк биш медицинск даатхлһна системар әмтн өңгәр эмнлһ авч чадхмн. Дәкәд энд үүлдҗәх төләдән клиник таңһчин бюджетд алвна мөңгән орулх, бәәрн специалистнриг сурһҗ дамшлтынь өөдлүлхмн.
С.Ларинан келсәр, энд олзлгдҗах лазерн оборудовань өвәрц болҗана. Терүг олзлҗ дарунь олн зүсн шархиг уга кеҗ, судцна гемиг эдгәҗ болна. Ода цутхлңд 16 күн көдлҗәнә, теднәснь зурһан эмч. Энд хойр палат, месллһ кедг хора бәәнә. һарч ирдг хорад мөч-тату улсин төлә таал тогтагдснь темдгтә. Профессор С.Ларин бийнь әмтнә эрүл-менд шинҗлҗ, месллһ кехмн. Ода деерән мана таңһчд эдн зу шаху месллһ кесн бәәнә. Хойр диссертац бичсн эмч медрлән олзлҗ, дамшлтан өөдлүлх, шинҗллтин үүлдвриг цааранднь күцәх саната.
Одахн эн клиникд профессор С.Ларин өвәрц месллһ кев. Биологичек зусм судцнд орулад, олн җилдән варикозин гемәс көлтә зовҗасн пациентиг эдгәҗ болв. Келхд, мана орн-нутгт зуг хөрн иим месллһ кегдсмн.
- Көлин судцн хавдад цус гүүлгдгән уурсн цагт бидн лазерн аппарат олзлҗ месллһ кенәвидн. Болв эн эв-арһиг олзлсн цагтан судцна эргндк ормд эм орулх кергтә болна. Харм төрхд, зәрм улс цусна дарлтын гемәр гемтә болдг учрар тиим эмиг балһаҗ олзлх кергтә. Мана пациент олн зүсн хуучта болҗахас иштә бидн шин эв-арһ олзлхар шиидвидн. Месллһн өрәл часин кемд давв. Ода бидн иим эв-арһиг хуучта, медәтә болн шикрнь өөдлсн, зүркндән гемтә улст дөң күргхин төлә олзлҗ чадҗанавидн,- гиҗ С.Ларин хувалцв.

Мана зәңгч