Баһ наста багшнрт дөңгән күргхмн
10-01-2018, 09:40 
Сүүрт муниципальн олна палатмудын ахлачнр, таңһчин министерствсин болн ведомствсин, зөв-йос харлһна органмудын, олна организацсин элчнр үг келҗ орлцв. Тер тоод таңһчин Олна палатын гешүн Антонина Коокуева баһ наста багшнрин төрәр келв. Эдн һоллгчдан ода Ар үзг тал йовҗ тенд школмудт көдлнә, ик җалв авна. Таңһчин багшнрин профсоюзин седвәрәр ода Элстд багшин гер тосхгдҗана, болв баһ наста багшнр җалвнь бичкн болад нам түрүн тәвцин мөңг орулҗ чадҗахш. Тегәд эднә төлә онц саң бүрдәхлә сән болх билә гиҗ Антонина Ивановна селвгән орулв. Сүүрт орлцсн таңһчин Улсин Хуралын (Парламентин) Ахлач Анатолий Козачко болн правительствин Ахлачин дарук Боова Бадмаев эн төриг эрк биш оньгтан авнавидн гиҗ келцхәв.
Сүүрин чилгчәр активистнр Олна палатын Ханлтын һашгар, тер мет иргнә обществиг делгрүллһнә болн олна үүлдврт шунмһаһар орлцсн төләдән Олна палатын гешүд Терек Дорджиев, Авдотья Очирова, Дмитрий Хан болн Оксана Чигирова Олна палатын Күндллһнә һашгар ачлгдв.
ТүРВәН һуна