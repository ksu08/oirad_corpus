Полицин көдләчнрт нерәдв
10-11-2018, 09:19 
Җил болһн ноябрин 10-д мана орн-нутгт әрәсән Фәдерацин дотр-дундын кергүдин органмудын көдләчин сән өдр темдглнә. Эн байрин өдрлә салврин көдләчнриг болн ветеранмудыг таңһчин Толһач Алексей Орлов йөрәв. "үүл татлһнла ноолдлһнд, зака күцәлһнд болн зөвин дигтә-дарата бәәдл хадһллһнд эрдмин үүлдврән нерәдсн әмтнд күндллһән эндр медүлҗәнәвидн. Заканд цергллһнә хаалһ шүүҗ авсн Хальмг Таңһчин дотр-дундын кергүдин органмудын көдләчнр кергән йилһән сәәнәр меднә, үнн-чикәр болн цуг тоолвриг оньгтан авч үүлднә, керг-үүлин болн дәәч сән белдврән, йоста төрскнч седклән үзүлнә, тегәд чигн эдн тәвсн даалһвран арднь орҗ сән аштаһар күцәнә. Онц ханлтан дотр-дундын кергүдин органмудын ветеранмудт өргхәр седләв, тадн кергән сәәнәр медсн деерән залу-зөргтәһәр, Төрскндән, иргнә болн цергллтин даалһвртан итклтәһәр үүлдҗ хальмг полицин баһ наста көдләчнрт сән үлгүр-үзмҗ болҗанат",- гиҗ Йөрәлин бичгт келгдҗәнә.
Тер мет таңһчин Улсин Хуралын (Парламентин) Ахлач Анатолий Козачко болн правительствин Ахлач Игорь Зотов, әрәсән Орн-нутгин Хүүвин депутатнр Марина Мукабенова болн Батор Адучиев таңһчин дотр-дундын кергүдин органмудын көдләчнриг болн ветеранмудыг йөрәҗ, эднд бат эрүл-менд эдлҗ, кергән улм даавртаһар болн сән аштаһар күцәҗ йовтн гиҗ дурдв