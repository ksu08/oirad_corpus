Алвна цергллтин көдләчнриг йөрәв
21-11-2018, 09:48 
Мана таңһчин экономикин делгрлтд ик нилчән алвна цергллт орулна. әрәсән Федерацин алвна органмудын көдләчнрин өдриг бидн ноябрин 21-д темдглнәвидн. Эн сән өдрлә салврин көдләчнриг болн ветеранмудыг таңһчин Толһач Алексей Орлов йөрәв.
"Хальмг Таңһчин алвна цергллт государствин залврин хамгин чинртә болн олзта-орута бүрдәцин негнь болҗана, тадн таңһчин экономикин делгрлтд ик тәвцән орулҗанат, финансин системин һол ул-сүүринь тогтаҗанат, тадн йосна ицгтә түшг болҗанат, алвна болн цуглуллһна туск зака күцәлһнә туст кергтә бүртклһ тадн кеҗәнәт.
Олн җилин үүлдврин кемд Хальмгин алвна цергллт эврәннь көдләчнрин өөдән мергҗлтинь, бат медрлинь, төрскнч седклинь үзүлҗәнә. Цааранднь чигн Хальмгин алвна халхин көдләчнр дигтә-даратаһар кергән күцәҗ, таңһчин социальн-экономическ делгрлтд ик нилчән күргәд бәәх гиҗ батар ицҗәнәв. Тана цергллтин ветеранмудт онц ханлтан өргҗәнәв, Хальмгин алвна систем делгрүллһнд эдн ик нилчән күргсмн",- гиҗ Йөрәлин бичгт келгдҗәнә.
Тер мет таңһчин Улсин Хуралын (Парламентин) Ахлач Анатолий Козачко болн правительствин Ахлач Игорь Зотов таңһчин алвна цергллтин көдләчнриг эднә сән өдрлә йөрәҗ, эднд бат эрүл-менд эдлҗ, кергән улм сәәнәр күцәҗ әмтнә җирһл ясруллһн тана үүлдврин һол күцлнь болтха гиҗ дурдв.