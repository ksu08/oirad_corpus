Өрән даңцав
07-11-2018, 10:55 
Одахн таңһчд үүлддг УФССП-н зарһин приставмуд ГИБДД-н көдләчнрлә хамдан дарани рейд бүрдәҗ давулв. Хамцу керг-үүлдврин йовудт көлгн-күчиг залҗ йовсн әмтн дунд өртә улс чигн харһв. Тегәд рейдин ашар өртә улсин 13 көлгн бәрәнд авгдв. Тер өдр удан цагин эргцд алиментин мөңгән өгдго бәәсн күн илдкгдв. Энүнә өрн 250 миңһ шаху арслң тогтаҗасмн. Тегәд машиһинь булаҗ авх гиһәд эн тер дарунь мөңг олад, өрән күцц даңцачкв.