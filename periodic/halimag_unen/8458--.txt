Бичкдүд кино цокҗ авв
15-08-2018, 09:45 
"Мини сценарийиг шүүҗ авсн йовдл намаг ик гидгәр байрлулҗ өврүлв. "Наадһа" ("Игрушка") фильм эндрк баһчудын болн арвтнрин тускар. Эдн Интернетд орад, кесгтән тенд наадан наадҗ җирһлән давулна. Аштнь эдн һанцарн, үүрмүд уга болҗ һарна, тер йовдлын тускар би фильмдән келҗ өгхәр седләв",- гиҗ Артем Горбанев эврәннь түрүн фильмин тускар келҗ өгв. Тер мет Арслан Манасян эврәннь үүдәврин тускар келҗ өгв. Бурхн-Багшин номин, мана бәәдл-җирһлин туск фильмиг эн цокҗ авв. үүдәврин һол йовдлнь теегт учрсмн, тегәд мана йиртмҗин туск сәәхн фильм эн болв гиҗ келҗ болҗана.
Удл уга Москвад фестиваль болхмн, тенд уйн наста режиссермудын фильм үзүлгдх. "Мана фильм нәрн философск учр-утхта, хойр өдртән терүг цокҗ авлавидн. һаза тер кемд хур орла, тиим кевәр теңгрин бәәдл чигн мана фильмд ик чинр зүүҗәнә",- гиҗ Санкт-Петербургин школын элч, режиссер Варвара Дунаевская темдглв. Терүнә келсәр, Артемин сценарий бас дигтә- тагтаһар үүдәгдсмн, тегәд иргчдән көвүн сценарист чигн болад бәәх гиҗ келв.
ТүРВәН һуна