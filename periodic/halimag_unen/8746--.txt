үвлин кемд белдҗәнә
19-09-2018, 12:06 
Одахн таңһчин жилищн-коммунальн-эдл-ахун болн энергетикин министерствд министр Нелли Ткачеван һардврт залврин компаньсин һардачнрин орлцлтаһар селвлцән болв. Селвлцәнд орлцачнр 2018-2019 җилмүдин удлго эклх дулаллһна кемд Элст балһсна олн давхр гермүд ямаран кемҗәнд белн бәәхин тускар зәңглв. Нелли Ткачеван темдглсәр, эн өдрмүдт хотл балһсна цуг залврин компаньс эднә теткврт бәәх олн давхр гермүдиг дулаллһна кемд бел кеснә туск паспорт авх зөвтә. Энүнәс нань селвлцәнә йовудт Баһ Дөрвдә селәнд социальн чинртә объектс намрин-үвлин кемд белдлһнә туск, тер мет олн давхр гермүдт газин оборудованя көдлмшиг тетклһнә шин диг-дарана туск төрәр бас күүндв.
"Энергосервис" АО котельнс болн дулаллһна сетьмүд намрин-үвлин кемд көдлхд белн угаһинь бүртксмн. Цуг 29 котельн дулаллһна кемд көдлхд белн. Эндр турван сурвлҗн сольгдсн бәәнә, тер дотр дулаллһна, халун усар тетклһнә сетьмүд шинрүлгдв. Тегәд чигн дулаллһна сетьмүдин ясврин көдлмш зун процентд кегдсмн.
Намрин-үвлин кемд белдврин керг күцәлһнә йовудт ус халулдг шин хәәсн тәвгдсн болдг. Залврин компаньс "Энергосервис" АО-ла хамдан нөкцҗ үүлдәд, бас олн давхр гермүдин дулаллһна системиг киитн кемд көдлхд бел кеҗәнә.

Мана зәңгч