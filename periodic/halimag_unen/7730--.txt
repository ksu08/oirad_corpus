Насна евәл.
05-04-2018, 10:46 
Мини экм, Бадма Орусовна Убушаева, күңкл чееҗтә күн билә. Кесг кезәңк тууҗ-домгуд экәсн соңсҗ тодллав. Авһнь Хулхтын Гаванг гелң Баһ Цаатна Дунд хурлд церглҗ йовсмн. Авһасн чееҗлсн насна евәлиг экм нанд келҗ өгсиг бичҗ авлав.
үрн-садн өсәд-босад күн болхла, күүкн-күргн насарн нег-негндән харш угаһинь хурлд медүлнә. Кемр харш болхла, гелң сүүринь ясрулна.
Күүкн күргн хойр насарн цацу болхла, гелң ном умшад, сүүринь угтулна.
Кемр күргн күүкнәс нег җил ах болхла - эдн ни-негн бәәцхәх.
Күргн хойр җил ах болхла - эңкр хойр иньг болх.
Күргн күүкнәс һурвн җил ах болхла - һундврта сүүринь ясрулх кергтә.
Күргн күүкнәс дөрвн җил ах болхла - керл-цүүгән уга, ниитә бәәцхәх.
Күргн күүкнәс тавн җил ах болхла - торврта сүүринь ясрулх кергтә.
Кемр күргн күүкнәс зурһан җил ах болхла эс гиҗ күүкн күргнәс зурһан җил ах болхла - зурхач чигн туслшго.
Күргн долан җил ах болхла - заяни евәл.
Кемр күргн нәәмн җил ах болхла - нәәлвр хәәх.
Кемр күргн йисн җил ах болхла - йиртмҗин йосар бәәх.
Күргн арвн җил ах болхла - аңхн бәәх.
Кемр күргн күүкнәс арвн долан җил ах болхла - арһинь хавлҗ бәәх.
Күргн күүкнәс арвн долан наснас ах болхла - арһинь сурҗ бәәх.
УВШИН Иван