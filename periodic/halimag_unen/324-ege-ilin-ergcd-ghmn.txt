ЕГЭ җилин эргцд өгхмн
11-09-2014, 12:12 | Таңһчин зәңгс
Удлго Рособрнадзор цуг регионмудт ЕГЭ-н шишлң цутхлңгуд секхмн. Сурһульчнрт җилин эргцд негдүлсн государственн шүүвр өгх арһ өггдх. Рособрнадзорин толһач Сергей Кравцовин келсәр, эн цутхлңгудт күүкд-көвүд олн зүсн предметмүдәр төвкнүн ЕГЭ өгәд, эврә медрлән сөрҗ үзхмн. Энд школан төгсәсн баһчуд бас шүүвр өгч чадх. Эдн шүүврин ашан үзҗ, ямаран сурһулин төрмүдт һол оньган өгхән медх. Эн цутхлңгуд ЕГЭ-д сәәнәр белдхд туслх.
Регионмудт негдүлсн государственн шүүвр өглһнә пунктмудын ул деер түрүләд неҗәһәд-хошаһад тиим цутхлңгуд секгдхмн. Болв цаг ирвәс эднә то өсәд йовхмн.