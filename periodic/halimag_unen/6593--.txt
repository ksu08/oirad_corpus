Иҗл һолын төрмүд хаһлхар
31-10-2017, 09:25 
Ирлцңгү муниципальн организацс болн туризмин халхин элчнр Иҗл һолын барун һуурһлһиг цеврллһнә туст ямаран зүсн-зүүл көдлмшиг күцәлһнә, көдлмшин кемҗәнь болн болзгинь ямаран болхин тускар күүндв. һолын хойр көвәг шишлң тоотар батрулх, эргндкинь хог-богас цеврлх, өөр-шидрк һазринь ясрулх, арлын салаг шинәс тогтах, коммунальн эдл-ахун объектс тосхх сана зүүҗәнә. Болв хамгин чинртә гиснь энтн экологойиин төрмүдт ик оньг тусхагдх, тер тоод һолын заһсдыг болн уснд бәәршлдг хамг әмтә тоотыг хадһлхар шунхмн. Дарунь таңһчин правительствин Ахлачин дарук Геннадий Бадинов РМО-н толһачин дарук Евгений Хамаевла болн Цаһан Амн поселкин ахлач Эдуард Кутуровла Иҗлин көвәд одад, һол хәәрдлһнәс иштә тогтсн бәәдлиг дор ормднь шинҗлв.
Мана зәңгч