"Буйн" саңгин үүлдврин тускар
19-03-2018, 10:17 
Терүнә төлә эдн Москвад болн Элстд буйнч секдлин керг-үүлдвр күцәсмн, терүнәс авсн мөңгн бас шин оборудовань хулдҗ авлһнд һарһгдх, спонсормудын мөңгн чигн эн кергин төлә олзлгдх. Тиим талвңд бичкн инвалидмүд цуглрҗ цогц-махмудан батрулҗ, дамшлһан кеҗ, эрүл-мендән ясрулх. Тиигчкәд шин бәәрнд харһҗ хоорндан, күүндҗ, таньлдҗ чадҗана, тиим цутхлң эднд эрк биш кергтә гиҗ Санан гелң тоолвран келв.
Тер мет саңгин гешүд Элстин бәәдл ясруллһнд нилчән күргхәр шунҗана. Тегәд эдн "эвцлһнә сандл" балһснд белглхәр бәәнә, маднла хам-хоша регионмудт тиим тоот паркст тәвгдсн бәәнә, кесг балһсиг кеерүлҗәнә. Тиим кергт дөң болх седклтә әмтн Бурхн Багшин Алтн сүмд ирәд эврәннь зураһан медүлҗ чадҗана.
Йирин әмтн чигн "Буйн" саңд ирәд олн зүсн кергт дөң сурна. Тегәд эн җиләс авн саң эврәннь үүлдврән социальн харслтын органмудла хамдан күцәхәр зуралҗана, тиим кевәр эднә дөң улм туста болх, энүг цааранднь өргҗүлҗ болҗана гиҗ Санан гелң темдглв. Социальн харслтын органмудын көдләчнр хоршасн дамшлтан олзлҗ олн күүнд дөңгән күргҗ чадх, "Буйн" саңгин дөң эднд сән түшг болхнь лавта. Цааранднь Санан гелң журналистнрин кесг сурврт хәрү өгв.


Мана зәңгч