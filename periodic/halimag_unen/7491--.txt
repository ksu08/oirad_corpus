Сәәхн авъясар байран кев
06-03-2018, 09:58 
Селәнә библиотекарь Людмила Манджиева Цаһан Сарин байрла цугтаһинь йөрәһәд, әмтнд эрүл-менд, хөвтә җирһл дурдв. "Цаһан седкл" гидг көгҗмин баг (һардачнь Маргарита Боваева) хальмг болн орс дуд дуулв. Сурһульчнр "Шарка-Барка" сәәхнәр биилв. Баахн багш Юлия Монтыкова бичкдүдиг биилдг дасхла.
Нәр-наадна хөөн бәәрн улсиг сәәнәр тоов. Селәнә күүкд улсин Хүүвин гешүн Раиса Борисовна Хечиева, баахн өрк-бүлин клубин гешүн Людмила Насановна Манджиева хот-хол белдлһнә халхар белдвр келә. Дәкәд күүкд улс Антонина Санджиевна Буджикова, Светлана Санджиевна Цонхлаева эднд бас нөкд болв. "Шатта" гидг селәнә эдл-ахун директор Владимир Сергеевич Боваев мах йилһҗ өгсмн. Арһлач Елизавета Ивановна Гольдинова бичкдүдт шикр-балта авч ирәд, тедниг байрлулв. Шаттан СМО-н специалистнр бас байрин тооврин керг-төрт шунҗ орлцла.
Селәнә пенсионермүд "Шаттан" директор В. Боваев эднә бәәдл-җирһләр даңгин соньмсад, мөңгәр болн махар дөң болна гиҗ темдглцхәв. Медәтнр Б.М. Онаев, Г.Б. Хечиев, З.И. Монтыкова, А.Б. Сангаджиева, Н.Б. Басангова, В.Д. Д\xb8мкина, В.Г. Бамбылова болн нань чигн улс сәәхн байр бүрдәсн әмтнд ик ханлтта бәәнә.


АЛЕКСәН Кишгтә