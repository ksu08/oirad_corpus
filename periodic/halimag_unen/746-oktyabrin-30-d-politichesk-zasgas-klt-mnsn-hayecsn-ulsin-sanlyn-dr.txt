Октябрин 30-д - политическ засгас көлтә әмнәсн хаһцсн улсин санлын өдр
30-10-2014, 16:00 | Таңһчин зәңгс
Политическ засгас көлтә әмнәсн хаһцсн улсин санлын өдриг мана орн - нутгт октябрин 30 - д темдглнә. һашута эн өдриг темдглҗәх мана таңһчин олн улст таңһчин Толһач Алексей Орлов дуудвр кев. «Мана таңһчин өрк - бүл болһн, тер тоод кесг келн -улсин элчнр политическ цааҗла харһла. әрәсәд кесг сай әмтн, тер тоод бичкдүд, медәтнр тер засгас көлтә әмнәсн хаһцла.
Кесг сай күн түүрмд, лагерьт туссн болв чигн үнн-чик, өр- өвч седклән, залу- зөргән хадһлҗ олн улст үлгүр болҗасмн. Эн өдр бидн тер әәмшгтә җилмүдт әмнәсн хаһцсн мана элгн -садна, өвкнрин санлынь тевчҗәнәвидн», - гиҗ дуудврт келгдҗәнә.
Тер мет һашута эн өдрлә залһлдата дуудвриг олн улст таңһчин Улсин Хуралын (Парламентин) Ахлач Анатолий Козачко болн правительствин Ахлач Игорь Зотов кев.