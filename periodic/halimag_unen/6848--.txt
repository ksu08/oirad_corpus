Көдлмшт шав авлһнас саглулхар
06-12-2017, 10:55 
Керг-үүлдврт орлцачнр 2017 җилин 9 сарин эргцд кеҗ-күцәсн күч-көлс харлһна үүлдврин ашинь шинҗлҗ, көдлмшт шав авлһиг болн эрүл-мендд хорлтан күргдг халхд көдлҗәх улс эрдмләнь залһлдата гемәр гемтлһиг баһруллһна кергиг мөңгәр тетклһнә төрәр күүндв. Тер мет 2018 җилд Комиссин күцәх көдлмшин зура батлгдв.
Күч-көлсиг харлһна үүлдвр күцәлһнә болн производствд әәмшг уга бәәдл тетклһнә, көдлҗәх әмтнә күч-көлсиг болн эрүл-мендиг харлһна керг-төриг хаһллһна ашнь му биш гиҗ темдглҗ болхмн. Келхд, Элст балһсна администрацин зәңглсәр, 2017 җилд муниципальн учрежденьст болн предприятьмүдт нег чигн зеткртә йовдл учрсн уга.
Күцәҗәх көдлмшин олз-тусинь өөдлүлхин күслтәһәр көдләчнрт күч-көлсиг харлһна неквр чаңһар тәвҗ, эн туст медрл өгх кергтә, тиигхлә эннь производствд шав авлһна йовдлмудас хөрлһнд нилчән күргх гиҗ вице-премьер темдглв.
Мана зәңгч