Хальмг келән дастн
26-09-2018, 11:20 
Сентябрин 26-д, 18 часла, "Бурхн Багшин Алтн сүм" Цутхлң хурлд хальмг кел даслһна курсмуд эклҗәнә. Төрскн келән дасх седклтә ик баһ уга цуг улс ирҗ чадҗана. Урдк кевәрн кичәлмүдиг давулх күн - Хальмг государственн университетин доцент, филологическ номин кандидат Сергей Артаев мөн. Курсмудт урдаснь бичгдәд керг уга. Хальмг кел дасх сана зүүҗәх улст сентябрин 26-д, 18 часла, Цутхлң хурлд түрүн кичәлд күрәд ирх кергтә. Курсмуд 2 сардан давх, әмтн өңгәр кичәлмүдт орад, хальмг келән дасҗ өргҗүлх арһта. Кичәлмүд Цутхлң хурлын конференц-залд, долан хонгт һурв дәкҗ, сарң, үлмҗ болн басң өдрмүдт болхмн. Хальмг келнә курсмуд эклснә тускар эврәннь элгн-садндан, үүрмүдтән, таньл-үзл улстан келҗ, цааранднь эн зәңгиг тархатн. Олн улс төрскн келән дасҗ медҗ авхла, мадн уул келән хадһлҗ чадхвидн.