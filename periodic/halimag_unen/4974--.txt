Бурхн Багшин бумб олдв
24-01-2017, 17:53 
Дорд үзгин Китд усн хагсад, кемҗәнь дора орсн цагт усна нег тогталд Бурхн Багшин
дүртә бумб олдв. Хамгин түрүнкснь болҗ соньн эн олвриг бәәрн улс үзв. Эн йовдлын тускар Синхуа зәңгллһнә агентств бичсинь әмтнә оньгт тусв.
Түрүләд уснас Бурхна толһа үзгдҗ, дарунь бумбиг бүклднь әмтн үзв. Ода номтнр болн археологуд эн йовдлар соньмсҗ, шинҗллтин көдлмш кеҗәнә.
Номтнрин тоолврар, эн бумбиг кезәнә, Мин гидг императормуд Китдиг залҗасн цагт, кесн бәәҗ. Йирин үгәр келхлә, кезәңк әрүн эн бумб 350 җил хооран цутхгдсн болҗана. Бурхн Багшин дүр тиигәд өдгә цага улст үзгдҗ ирв. Усна тогталын йоралд Бурхн Багшин
дүрин көл дорнь кезәнк хурл бәәдг болх гиҗ номтнр таавр кеҗәнә. Терүгинь медхәр өдгә цага оборудовань олзлҗ, гүн хәәвр кехәр бәәнә.

УШКАНА Сувсн