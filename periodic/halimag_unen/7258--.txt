Демин мөңгәр төсвән күцәх
06-02-2018, 10:00 
әмнәсн хаһцсн Төрскән харсачнрин өрк-бүлмүдин Цугәрәсән олна ниицән грантын мөңгәр Ар Кавказд төвкнүн бәәдл теткҗ, цергә даалһвр күцәҗ йовад әмән өгсн цергчнрин туск документальн фильм цокҗ авх. Сойлыг болн искусствиг дөңнллһнә болн делгрүллһнә Игорь Лазаревин Саң дөңцл мөңгәр "Көгҗмин Академь" гидг сойлын болн гегәрлтин төсв тохрахмн. "Хальмг Таңһчин дунд профессиональн сурһуль-эрдмин учрежденьсин һардачнрин хүүв" гидг олна ниицән оютнрин билг-эрдминь делгрүллһнә кергт дөңцл мөңг һарһхмн. Физкультур болн спорт делгрүллһнә Баһ Дөрвдә района "Дербеты" гидг олна ниицән спортивн залыг оборудованяр теткхмн, боксар, бөк бәрлдәһәр, фитнесәр соньмсх арһ учрхмн. Баһчудыг дөңнллһнә "Сар-Герл" олна ниицән "Бәәдл-җирһлин күнд бәәдлд туссн күүкд улсин болн бичкдүдин төлә социальн приют" гидг программ күцәхмн. Хальмгин десантникүдин ниицән "әрәсәд церглҗәнәв!" гидг программ бәәдл-җирһлд тохрах. Олна ниицәсин һардачнр эднә үүлдвриг дөңнҗәх таңһчин Толһачд, правительствд ханлтан өргв. Зоя Санджиеван темдглсәр, эн җил СОНКО-н грантын кергт таңһчин бюджетәс нидн җиләс хойр холванд ик мөңгн йилһгдх. Тегәд демин мөңг авх ниицәсин то өсхнь лавта.
Маргарита АРЗАЕВА