Билгтә бичкдүд энд сурх
11-09-2018, 11:27 
Энд бичкдүд дошкольн, техническ эрдм-сурһулин, робототехникин кесг халхар сән медрл хоршах. Шин университет мана иргчиг йилһҗәх сурһулин заведень болҗана. Экономикин болн хулд-гүүлгәнә министерствлә хамдан арһ-чидлән хамцулҗ эн төсвиг бәәдл-җирһлд тохралавидн. Иргчдән эн бичкдүдин университетин ул деер Хальмг ГУ-н лицей бүрдәгдәд чигн бәәх, тиим кевәр бидн мана иргч улм сәәхн, герлтә болтха гиһәд эн төсв күцәҗәнәвидн, гиҗ ректор товчлв.
Дарунь таңһчин экономикин болн хулд-гүүлгәнә министр Зоя Санджиева үг авч, эн бичкдүдин университет бүкл системин онц әңгнь болҗана гиҗ темдглв. Энд сурчах билгтә бичкдүд иргчдән таңһчин делгрлтиг йилһәд бәәх. Тиим бүкл системиг тосхлһна төлә танад цуг таал бәәнә, яһад гихлә эн университетд шин оборудовань углгдсн бәәнә, тер тоод 3D прототипированя, робототехникин медрл авхин төлә цуг тоот бәәнә.
Государственн программин кемҗәнд бидн Хальмг университетлә өргәр нөкцлт күцәҗәнәвидн, тер тоод таңһчин делгрлтин программ университетин багшнрин дөңгәр йилһҗ авгдх. Талдан чигн төсвин марһанд Хальмг ГУ-н элчнр диилвр бәрәд, 23 сай арслңга грант авв. Давсн җил тер үзмҗ 14, 7 сай арслң бәәсм гиҗ министр заав.
Дәкәд бичкдүд шүлгүд келв, теднә эк-эцкнр болн аав-ээҗнр ханлтан өргв. ТүРВәН һуна