Чик сурһмҗин тускар күүндв
05-09-2018, 10:36 
Одахн таңһчин әмтнә социальн теткврин комплексн цутхлңгин өрк-бүлмүдт болн бичкдүдт социальн дөң күрглһнә әңгд "Өрк-бүлин гиичлүр" гидг негдлтин дарани сүүр болв. Эн харһлтд олн үртә, баһ тетквртә болн җирһлин күнд таалд туссн өрк-бүлмүдин төлә бичкдүдт чик сурһмҗ өглһнә төрәр күүндвр болв.
Эн цутхлңгин теткврт бәәдг өрк-бүлмүдлә психолог олн төрәр күүндвр тотгаҗ, 1-ч класст орҗах бичкдүдт дөң болхин, күүкднь сурһулян сәәнәр сурхин төлә урмд өглһнә туст сүв-селвг өгв. Күүндврт орлцсн эк-эцкнр психологд олн зүсн сурвр өгч, эдниг соньмсулҗах төрмүдәр тодрха цәәлһвр авв.

Барт белдснь ДООҖАН Наталья