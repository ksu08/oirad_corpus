әрәсән арһлачнрин форум болх
14-04-2018, 09:02 
Санджиева "Калмыкия" зәңгллһнә агентствд болсн брифингд зәңглв. Эн керг-үүлдврин йовудт "Бизнес-Успех" гидг Келн-улсин мөрән региональн девсң давулгдх.
- Ода деерән 200 арһлач эн форумд орлцхан медүлв, "Бизнес-Успех" мөрән марһанд 90 эрлһн орҗ ирв. Эн мөрәг "Опора России" гидг олна организац давулҗана, тегәд форумин көдлмшт терүнә президент Александр Калинин орлцхмн. Региональн девсңгин йовудт сән гисн төсвсин презентац болхмн. Эн марһанд орлцачнр дунд "Сән гисн экспортн төсв", "Сән гисн интернет-төсв", "Сән гисн селәнә эдл-ахун төсв", "Олн әмтнә арһлач" болн "Чик авг-бәрц" гидг номинацсар дииләчнр йилһҗ авгдхмн. Харм төрхд райодын муниципальн бүрдәцс эн керг-үүлдврт шунмһаһар орлцҗахш. Зуг Целинн РМО-н болн Элст балһсна администрацс эврә эрлһән орулҗ өгв, - гиҗ Зоя Санджиева цәәлһв.
Эн форумин йовудт болх пленарн сүүрт Хальмг Таңһчин экономикин делгрлтин төр хәләгдх, 3 мастер-класс давулгдх, таңһчин арһлачнр кеҗ һарһдг эдл-уушин һәәхүл болхмн.

Мана зәңгч