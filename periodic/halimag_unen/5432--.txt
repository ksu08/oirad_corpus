Бичкдүдиг дөңнв
31-03-2017, 18:39 
Март сарин 28-д Элстд әрәсән Орн-нутгин
Хүүвин депутат Марина Мукабенова олн-әмтнә һундл-эрлһ сонсҗ дөң болв. Элстин Хачиновин уульнцд бәәдг күүкд күн ДОСААФ-ин организацла һазрин төриг хаһлҗ чадҗахш. Хойр халх эвцәд, документән батлх зөвтә. Тиигхлә балһсна администрац эн кергт дөң болҗ чадх гиҗ специалистнр цәәлһвр кев. Марина Мукабенова бас нилчән күргҗ ДОСААФ-ин һардврла күүндхәр үгән өгв.
Усна кемҗән өөдлсн цагла Элстд зәрм гермүд, уснд авлгдла, эднд компенсац өггдлә. Болв нег герин өрк-бүл ода чигн ясвран кеһәд уга, дулан ирәд, герин эрсмүд хагсхинь эдн күләҗәнә. Тер цаг күртл эднд бәәдг бәәрн уга болҗ һарчана. Балһсна администрацин толһачин дарук Галина Васькина эн туст цәәлһвр өгв. Түрүләд эн өрк-бүлиг Элстин нег школд бәәршлүлҗәлә, болв удан тенд бәәҗ болшго. Тегәд герин эзн күүкд күн депутатд һундлан келв. Ода эн көдлҗәхш, хойр күүкдтә, негнь школд орна. Аштнь эднд ясвр кех кем күртл нег сара хонгт Элстин нег учрежденя общежитьд цаг зуур хора һарһҗ өгх болв.
Дәкәд нег төр эн өдр депутатын дөңгәр хаһлгдв. Элстд ода бичкдүд олн зүсн тоотар, тер тоод робототехникәр соньмсна. Эдн "Маленькие Эйнштейны" гидг хотл балһсна клубд орҗ дамшлт болн медрл авна. Цугәрәсән болн ЮФО-н марһаст орлцҗ нүүрлгч орм эзлнә.
Тегәд эдн США-д болх нарт-делкән марһанд орлцх зөв авв. Командыг Америкд йовулхин
төлә демән-тәвцән орулх кергтә, тер мөңгиг Марина Алексеевна өгх болҗ шиидв. "Америкд эрк биш нүүрлгч орм эзлтн, ик күцәмҗ таднд дурдҗанав!" гиҗ әрәсән Орн-нутгин Хүүвин депутат эдниг йөрәв.
үүрмг нань чигн төрәр әмтн нааран ирнә. Нег күүкд күн юм уһадг машинк хулдҗ өгтн, би гемтә экән хәләҗәнәв, зе күүкм школд орна, тегәд дала юм хулдҗ авх арһ уга, эврән
көдлҗәхшв гиҗ заав. Марина Мукабенова эн кергт бас дөң болхар шиидв. Тер мет нүднә операц кехин төлә Өмн үзгин Корей орҗах өрк-бүлин хаалһинь йөрәҗ бичкн демән өгв.
Тер мет ЖКХ-н, социальн кесг төр хаһллһнд депутат орлцҗ дөң болхар үгән өгв.

ТүРВәН һуна