Хазгудын кадетск корпус секгдх
28-08-2014, 14:30 | Таңһчин зәңгс
өцклдүр правительствин Герин конференц-залд хазгудын керг-төрин көдлмшч багин сүүр болв. Правительствин Ахлач Игорь Зотов сүүриг һардад, күцәх көдлмшин тускар келв. Сүүрт таңһчд бәәх хазгудын ниицәсиг РФ-н хазгудын ниицәсин государственн реестрторуллһна болн «Хальмг Таңһчин хазгудын кадетск корпус» гидг шаңга сурһуль-эрдмин учреждень секлһнә тускар күүндвр болв.
Хальмг Таңһчин Толһачин селвгч, «Всевеликое Войско Донское» гидг ВКО-н Хальмг хазгудын округин одмн Эрдни Манжиков Городовиковск, Ик Буурла, Яшкулин, Приютна, Яшалтан, Целинн райодын болн Элст балһсна хазгудын ниицәсдеер заагдсн государственн реестрт орсинь темдгләд, ниицәсиг толһалҗах улсиг йөрәһәд, теднд шишлң документсинь байрин бәәдлд бәрүлҗ өгв. өдгә цагт зуг таңһчин (окружной) хазгудын ниицән эн реестрт орулгдад уга. Болв эн туст темдгтә көдлмш күцәгдҗәнә.
Эрдни Манжиков РФ-н хазгудын ниицәсин государственн реестрт райодын болн хотл балһсна хазгудын ниицәсиг оруллһна чинртә көдлмшт ик тәвцән орулсн Хальмг Таңһчин юстицин министерствин Заллтын ахлач Алексей Надбитов хазгудын шишлң медаляр ачлгдҗахиньолнд келв. Дәкәд эн нәрн керг-төрт шунҗ орлцсн мана правительствин аппаратын ах специалист Борис Уджаевд «әрәсән хазгудт ик ач-тусан күргсн төләднь» гидг орден бәрүлҗ өгәд, энүг цаһан седкләсн йөрәв. Правительствин Ахлач Игорь Зотов Борис Николаевичдбас бүлән үгән келв.
«Хальмг Таңһчин хазгудын кадетск корпус» гидг шаңга сурһуль-эрдмин учреждень секлһнәтөрәр РК-н сурһуль-эрдмин болн номин министр Николай Манцаев доклад кев. Министрин келсәр, мана правительствин Зааврас иштә 2013 җилин октябрь сарин 31-д Городовиковск бичкдүдин Герин ул деер эн учреждень бүрдәгдлә.Таңһчин сурһуль-эрдмин болн номин министерств эн шаңга учрежденя бүрдәһәчнр болҗана. Эн җилин сентябрь сарин 2-т Городовиковск балһснд «Хальмг Таңһчин хазгудын кадетск корпус» гидг шаңга сурһуль-эрдмин учреждень байрин бәәдлд секгдхмн.
2014-2015 сурһулин җилдэн учрежденьд6-ч классин бичкдүд сурхмн. Ода хойр класс тогтаҗана. Август сарин 27-д кесн то-дигәр, учрежденьд 42 эрлһ орулҗ өггдв. Август сарин 25-дбичкдүдин эк-эцкнрин хург болсмн.Эн хургин йовудт багшнр кадетнрин зөвин болн кергүдин тускар цәәлһвр кев.
өдгә цагт кадетнр сурх бәәрн сурһулин җилд белн. Энд сурһулин классмуд, медицинск кабинет, библиотек, спортивн залмуд, хот уудг бәәрн бәәнә. Дәкәд цуг кергтә тоотар агсгдсн унтдг хорас бас белн. Хора болһнд 2 эс гиҗ 3 күн бәәхмн.
Кадетнр дунд олн зүсн керг-үүлдврмүд бүрдәгдхмн. Эднд кесгшишлң хувц-хунр хулдҗ авгдх зөвтә.Дәкәд цергә белдвр кех болн спортивн дөрлдә бүрдәх илталвңгуд тосххкергтә. Учрежденя материальн-техническ көрңгинь улм батрулх кергтә. өдгә цагт нәрнтөрмүд хаһллһнд баһ биш мөңгн кергтә болҗана. Тегәд министр Николай Манцаев хазгуд эн туст дөң болтн гиҗ сурв. Сүүрт орлцачнр кадетнрт нөкд болх седклән медүлв.