Школмудын төр хәләгдв
14-04-2018, 09:03 
Таңһчин сурһуль-эрдмин болн номин министрин дарук Т.Питкиеван келсәр, Элст балһсна 3,4,21-ч тойгудта школмудт болн Орс келн-улсин гимназьд эн төр нәрн болҗана. Целинн районд Б.Городовиковин нертә гимназь болн Г.Жуковин нертә школ бас хойр селгәһәр үүлднә. Ут тоодан таңһчин сурһуль-эрдмин учрежденьст 824 сурһульч хойрдгч селгәнд сурна. Теднәснь дундын классмудын 619 күүкн-көвүн болн 205 сурһульч эклц классмудын сурһульчнр болна.
Нег класст сурчах сурһульчнрин тонь СанПина некврлә ирлцх зөвтә, гиҗ Роспотребнадзорин таңһчар үүлддг заллтын һардач Д.Санджиев темдглв.
- Өөрхн хойр җилин эргцд мана таңһчд хойр шин школ тосхгдхмн гиҗ зуралгдҗана. Эннь Элстин өмн үзгт болн Троицк селәнд. Дәкәд сурһуль-эрдмин учрежденьст немр орм бүрдәлһнә региональн программас иштә Элстин лицейд немр корпус тосхгдхмн. Эн объектс эдлврт орулгдхла школмудт немр орм бүрдәгдәд, хойрдгч селгән уурулгдх,- гиҗ Игорь Зотов селвлцәг товчлҗ келв.

Мана зәңгч