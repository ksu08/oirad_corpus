Насан утдуллһна мөргүлмүд
13-11-2018, 09:35 
Зул өөрдх дутман әмтн насан утдулхар, давсн җилмүдин ашиг диглҗ, шаҗна халхин үүлдвр күцәхәр шунна. Эн җил ноябрин 10-с авн Бурхн Багшин Алтн сүмд ик мөргүлмүд эклв. Нас утдуллһна мөргүлмүд Цаһан Дәркин номар эклснь чинртә. Ут тоодан долан тиим ик мөргүлмүд кегдхмн. Цутхлң хурлын барин цергллтин зәңглсәр, тер мөргүлмүд кезә болхнь диглгдсн бәәнә. Мөргүлмүд боллһна зурала хурлын сайтд таньлдҗ болхмн. Дарани мөргүлмүд ноябрин 17-д, 18-д, ноябрин 24-д, 25-д болхмн. Тогтсн авъясар эдн өрүн 9 часас авн 11 күртл болҗахмн. әмтн терүнд бийднь тааста нег цагла одад орлцҗ чадҗана. Шин җилд цевр чик седклтәһәр, хамг му тоотан ард үлдәһәд орх кергтә. Шин күцәмҗ дурдҗ, эрүл-мендән батлҗ, уралан зөрхин төлә мөргүлд орҗ, бурхн-шаҗндан зальвртн. Зул эн җил декабрин 2-т болхмн.
УШКАНА Сувсн