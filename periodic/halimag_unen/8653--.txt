Краснокутскин аврһ күүкн
06-09-2018, 11:12 
Зөвәр өндр улс делкәд бәәнә. Давсн зун җилд Краснокутск балһснд (Харьковск область) бәәсн Лиза Лыско мел өсәд йовсмн. Арвн зурһан настадан эн өндртән 226 һар метр болв, цогцнь 128 килограмм татв. Ик улс дала хот эдлнә гиҗ цуһар тоолна. Болв Лиза тиим биш билә, йирин улсла әдл хот уудмн, цаглань унтдмн. Заң-бәрцнь йирин улсас бас йилһрдго бәәсмн. Эцкнь өңгрснә хөөн авһнь энүг хәләҗ асрв. Күүкн авһтаһан әрәсә болн һазадын орн-нутгуд төгәләд зуульчлв. Лиза сәәхн, ухата билә. Зуульчлсн кемд эн немш, англь кел дасв, олн дундын сурһуль-эрдм төгсәв. Германьд энүг нер һарсн профессор Рудольф Вирхов шинҗлҗ хәләсмн. Күүкн дәкәд чигн 57 сантиметрт өсх гиҗ эмч тааҗ келҗ. Болв цааранднь юн болсинь күн медхш.