Дунд җалвин кемҗән өөдлв
26-09-2018, 11:54 
2018 җилин түрүн өрәлд манна орн-нутгин цуг регионмудт дунд җалв өөдлсмн, Росстатын то-дигиг зааҗ, "Рейтинг" РИА зәңглҗәнә.
Эн җилин түрүн өрәлин то-дигәр, орн-нутгт давсн җиләс дорхнь 11,2 процентд өөдлҗ, 42555 арслң тогтаҗана. Дунд җалвин кемҗән хамгин икәр Ингушеть Республикд болн Кемеровск областьд өссмн. үлгүрләд заахла, Ингушеть Республикд дунд җалв 15,4 процентд өөдлв, Кемеровск областьд болхла - 15,2 процентд. Дәкәд һурвн регионд болхла дунд җалв 14 һар процентд икдв. Эннь Хальмг таңһч (14,3 процент), Забайкальск край (14,2) болн Омск область (14,1 процент).
Орн-нутгин 25 регионд дунд җалв әрәсән дунд җалвин кемҗәнәс өөдән болв, һурвн регионд болхла әрәсән дунд җалвла ирлцв.
Маргарита АРЗАЕВА