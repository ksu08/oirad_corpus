Хү салькна теврлһнд
06-09-2018, 11:12 
Хү салькн Рене Трутаг (Германь) һазрас 240 метрт өргсмн. Дарунь 12 минут давсна хөөн энүг бәәх гертәснь ууҗмд, 18 дуунад буулһҗ. Эн зеткртә йовдлас иштә, күүкд күн нег чикән, цуг үсән гееҗ, һаран хамхлҗ, дала шав авч. "Эн йовдл генткн болв, тегәд энтн нанд зүүдн болҗ медгдв. Намаг камер цокҗ авчала, генткн намаг юмн деегшән теңгрүр өргв. Цуг бийм бальчг, олн зүсн модд намаг цокв. Дәкәд барун чикм икәр өвдв, энтн тасрсн бәәҗ. Намаг юмн мел деегшән өргәд бәәв, би ухан-сегәһән геевүв",- гиҗ Рене больницас һархларн (1997 җилин май сарин 27) әмтнд келсмн.
Тиигхд полицин зәңглсәр, округд нань нег чигн күн хү салькнд шав авсн уга. Урднь эн орн-нутгт өвәрц йовдлмуд учрсн бәәҗ. 1984 җилд Франкфурт - на - Майне балһсна өөр (Германь) хү салькн 64 сурһульчиг теңгрүр өргҗ. Болв тедниг эрүл-менд үлдәҗ, хү салькн сурһульчнриг авсн һазраснь ууҗмд, 100 метрт буулһҗ.