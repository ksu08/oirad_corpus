Көдлмш уга улсин то баһрв
21-08-2014, 10:54 | Таңһчин зәңгс
Хальмг таңһчд көдлмш уга улсин то 12,5 процент бәәснәс 10,4 процентд күрч баһрв. Темдглҗ бичгдсн көдлмш уга әмтнә то эн җилин августын 1-д кесн то-дигәр 3098 күн болҗ һарв. 2013 җилин январин 1-с авн 2014 җилин июнин 30 күртл мА на таңһчд көдлмшин 1100 орм секгдв. Терүнәс 150 ормнь инвестиционн төвсс бәәдл-җирһлд тохралһна ул деер. Эн саамд Сарпан района Уманцево селәнд секгдсн бод мал һарһлһна болн махна зүүтә эдл-ууш кедг цехиг эдлврт оруллһна тускар үг һарчана. Инвестиционн төсвсиг күцәлһнә ул деер дәкәд 2000 көдлмшин орм өөрхн хойр җилин туршарт секгдх гисн зура бәәнә.
Хальмгт 2013 җиләс авн әмтиг көдлмшәр тетклһнә шишлң государственн программ үүлдҗәнә. Терүг күцәлһнд федеральн бюджетәс 138 сай арслң, таңһчин бюджетәс 55 сай арслң йилһгдв.