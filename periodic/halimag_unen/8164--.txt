Мана әмтн таңһчдан бийән эмнүлх зөвтә
29-05-2018, 10:51 
Юрий Кикеновин хөөннь журналистнрт келсәр, көдлмш, үнәртнь күнд болхмн. "Мини санаһар болхла, ода деерән хамгин һол күцлмдн - кадрин көрңгиг ясруллһн. Энүнәс нань, олн әмтнә иткмҗиг шинәс босхх кергтә. Харм төрхд, мана таңһчин улс эмчнртән иктхш. Зәрм әмтнә келсәр, региона медицинд кергтә мөңгинь йилһҗ өгхш. Тиим биш. Мана һазра олн күн талдан регионмудт бийән эмнүлнә, тегәд Хальмгин эрүл-менд харлһна министерствин мөңгн регионас йовҗ одна. Тер учрар мадн пациентсән хәрүлҗ авч чадхла, таңһчин эрүл-менд харлһна төрмүд хаһлгдх", - гиҗ эрүл-менд харлһна министрин үүлиг цаг-зуур дааҗах Юрий Кикенов темдглв.
2026 җил күртл эрүл-менд харлһна халхиг мөңгәр тетклһиг шинҗлхлә, әрәсән эрүл-менд харлһн нарт-делкәд нүүрлгч орм эзлнә. "Орн-нутгин Президент Владимир Путин эрүл-менд харлһнд иим ик оньг өгчәхнь йир сән. Энүнә итклиг геешгон төлә, өөрхн иргчд бидн эрүл-менд харлһиг улм ясрулх зөвтәвидн",- гиҗ министрин үүл цаг зуур дааҗах Ю.Кикенов келв.

МАНҖИН Санл