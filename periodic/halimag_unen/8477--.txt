Зер-земш цогц-махмудт туста
16-08-2018, 09:39 
әрәсән Өмн үзгин регионмудт шар өрг элвгәр урһна. Мана таңһчд чигн эн зер-земшин урһц байн болдгиг әмтнә гермүдин өөр давхларн үзнәвидн. Эн зер-земш нарта һазрт урһна гиҗ тоолгдна. Шар өрг каротинар байн, \u201cВ\u201d багин витаминмүд дала болна, тегәд эн нүднә хара болн иммунитет батруллһнд туслна. Эн земшд калий, кальций, магний болн нань чигн минеральн вещество бәәдг төләд күүнә судц болн яс бат болхд эн йир кергтә. Тер мет эн земшд йод элвг болдг учрар эндокринн систем батруллһнд, бичкдүдин болн бөдүн улсин санан-тодлвр сән болхд ик чинр зүүнә.
һаң-халунд герүрн хәрҗ ирхләрн киитн тарвс идхдән кен эс дурта. Тарвс күүнә унд хәрүлсн деерән мана цогц-махмудыг олн зүсн тоотас цеврлнә. Дәкәд эн зүркнә-судцна систем дигтә-тагта болхд туслна. Тарвс идсн күн байрта, тиньгр болна гисиг специалистнр шинҗллтсин ашт илдкв, тегәд гейүрсн, муурсн цагтан эн зер-земш идх кергтә.
Зуни кемд мана базрт дурта зер-земш хулдҗ авч болхмн, тегәд үвлдән чаңһ-чиирг болхар седҗәхлә, өдр болһн альм, кедм, тарвс, нань дурта земш идх кергтәг бичә марттн. Нег үлү эцхәр седҗәх күүкд улс зер-земш, темс идх зөвтә болҗана. Зер-земш идсн күүнә чирә чилгрәд, санан-седклнь байрлад бәәхлә эрүл-менднь чигн бат болхнь лавта.