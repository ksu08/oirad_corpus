Уйн сәәхн насм сангдна
10-10-2014, 19:30 | Таңһчин зәңгс
Мендвт, күндтә «Хальмг үнн» газетин көдләчнр!
Хальмг келәр hapдг һанцхн газетән кесг җилин эргцд бичүлҗ авад умшдув. Яһад гихлә кесг соньн юм энд умшҗ тодлнач, таңһчдан болсн - учрсн йовдлмудын тускар эндл уга меднәч. «Хальмг үнн» көдлмшин чигн халхар оньдин керглгднә. Хая нег хувалцх соньн зәңг учрхла, бичгән илгәһәд санан -yxahapн хувалцнавидн. Ода бичх учрм иим: Цаһан Нуурин дундын школын 110 җилин өөнән багшнр болн сурһульчнр, терүг төгсәсн ачта-күндтә кесг зун улс темдглҗәнә. Тегәд тер эң -зах уга ик байрим хувалцад ханлтим газетиннь нег халхдан барлхитн эрҗәнәв.
Багшнртан өргҗәх ханлт
Би күмни әмтни җирһлин хормаһас татж өндәсн кемәс нааран кесг цаг давв.Ода эндрин цага өөдм деерәс хәрү эргәд хәләхлә - ик холд, тенд - Цаһан Hyp,
Цаһан Нуурин школ, мана эңкр багшнр. Эңкрлн келҗ -келҗ, нам аш суулднь, багш болх мини хаалһин эклц мел дигтә тендәс – Цаһан Нуурин школас, багшнрас авн үүдснь нанд бийдм ил медгджәнә. Школм, багшнрм нанд лавта, сәәни эклц болж һарсмн.
Тиигҗ би багшин эрдм сурад, Сарул селәнд ирҗ багшлув.
Терүнәс нааран һуч шаху җил давв. Эн кишгтә һазрт би күн болад, алтн болсн хойр көвүһән кү кеж өскүв. Эңкр өрк -бүлтәһән, седкл тааста көдлмштәһән, ухан-санаһим дахсн сурһульчнртаһан җирһлин хаалһар, әмтнәс ард цухрлго йовнав.
Цуг эн хамгиг авад хәләһәд, ухалад, тоолад дүңцүлхлә - цуг эн тоотыг күцц үнлҗ болшго. Учрсн кишгиг күндлҗ эдлх кергтә гиҗ санҗанав. Күндтә эврә багшнртан әрүн седкләсн ханлтан өргҗәнәв. Ода эднән амлад, нердүдинь келх дурн бәәнә: Анюшева Улан Лиджиевна, Мутляев Эренджен Хазыкович, Санджиева Раиса Манджиевна, Бадмаева Вера Баджаевна, Деликова Александра Очировна, Гаряев Николай Яманович, Солонинкина Валентина Михайловна, Очиров Владимир Федорович, Хольджгонова Тамара Басанговна, Шорваев Андрей Лиджиевич цугтаһинь нерәдхд берк, болв цугтан мини сананд.
Эңкр мини багшнрм,
әмтнэ бәәдл җирһлин
Байр- бахмҗд багтҗ, сән -сәәхн,
Гем-шалтг уга бәәҗ җирһтн гиҗ йөрәҗәнәв.
1975 жил Цаһан Нуурин школ төгсәләв, тер цагт директор болж үүлдҗ йовснь Санджиев Эренджен Зельмеевич (ода эн үннә һазртан йовна). Мана 34-гч выпуск гиһәд тәв hap күн биләвидн, багшнрт ода маднас кун болһниг тодлхд маһд, болв тер цагт болсн йовдлмуд һарин тавн xyphн мет мини өмнм тодрхаһар үзгднә.
Ода Хар һазра районд көдләд, Хальмг Танһчин ачта багшин нер зүүснд тана ик тәвц орсмн гиж темдгләд, ханлтан тандан өргжәнәв.
М. Аристеева,
Хар һазра района