әмтнә бәәцин таалыг ясрулхар
02-12-2017, 09:51 
- Эндр, декабрин негнд, "Единая Россия" парть бүрдснәс нааран 16 җилин өөн күцв, эн ончта йовдлла тадниг йөрәҗәнәв. Өдгә цагт чигн мана парть чинрән өөдлүлҗ орн-нутгин экономикин болн социальн политикин кесг төр хаһллһнд һол нилчән күргҗәнә,- гиҗ Анатолий Васильевич темдглв. Тер мет Хальмг Таңһчин региона организац үүлдврән шунмһадулҗ партин кесг төсвс күцәлһнд шунлттаһар орлцҗ мана бәәдл-җирһлин хамгин чинртә төр хаһллһнд ик тәвцән орулҗана. Мана таңһчин олн улсиг хамцулх даалһвр хамгин үнтә болҗана, тегәд чигн райодт, селәдт, балһснд әмтнлә харһлһн, теднә төриг хаһллһн йир ик чинр зүүҗәнә.
Тер тоод, КРО-н политсоветин сегләтрин келсәр, таңһчин Улсин Хуралын депутатнр - "Единая Россия" партин фракцин гешүд туста кесг закад батлҗ, седвәрән татҗ, райодар тасрхан угаһар йовҗ әмтнә нәрн төриг хаһллһнд дөң болхар шунна. Тер кергт ода мана таңһчд күцәгдҗәх "Единая Россия" партин 19 федеральн төсв бас ик нилчән күргҗәнә. Тер тоод селәнә школмудт спортзалмуд тосхлһна ик керг-үүлдвр күцәгдҗәнә. Федеральн болн региона бюджетәс йовулсн цуг мөңгн эдлврт орулгдв. Ут турштан 9 спортзалд ясврин ик көдлмш кегдв. Кировск, Хомутниковск, Красинск, Эрдниевск болн нань чигн школмудын спортзалмуд ясгдв. Эн көдлмш цааранднь чигн 2020 җил күртл кегдх, терүнә кемҗән нам икдәд йовх гиҗ А.Козачко онц темдглв.
Тер мет "Балһсна бәәдл" болн "Бичкн балһсна парк" гидг төсвс цааранднь күцәгдҗәнә, эдниг тохрахин төлә мана таңһчд 63 сай арслң һарһгдв. Дарук җилд эн көдлмшин кемҗән бас өсхмн. Эн туст Ик Буурлд одахн онц сән көдлмш кегдв, хойр герин һазак бәәдлнь ясгдв, гермүдин хаша босхгдв, энд спортивн талвң, хаалһс болн тротуармуд тосхгдв, модд суулһгдв.
Тундутово селәнд бас партин төсвәр селәнә сойлын Герт ясврин ик көдлмш күцәгдв - 7 сай арслңга тосхлтын көдлмш энд кегдв. Яшкулин районд төрскн сурһмҗин "Тууҗлгч санл" гидг төсв йовудтаһар күцәгдҗәнә. Төрскән харсгч Алдр дәәнд әмнәсн хаһцсн салдсмудын туск санлнь батлгдҗана, бумбс тосхгдҗана, тиим кевәр эн районд хәәврин көдлмш сәәнәр бүрдәгдсн бәәнә гиҗ А. Козачко келв.
Болв Элст балһсна болн райодын партийн фракцин көдлмшиг ясрулх кергтә. үлгүрнь, Яшалтан районд "Лесная сказка" лагерь йосна болн партийн органмудын оньг угаһар үлдв. Тиим бәәдлиг уурулх кергтә. Ода әрәсән Президент Владимир Путинә седвәрәр түрүн нилх төрсн, олн үртә өрк-бүлмүдт орн-нутгин ик дөң күрггдх, тегәд орн-нутгин һардврин күцәҗәх кергиг бидн дөңнҗ бичкдүдт зуна цагт амрлһна болн нань чигн халхар улм сән таал тогтах зөвтәвидн.
Олна приемна көдлмшиг райодт бас шунмһадулх кергтә, парть бәәрн әмтнлә бат залһлда бәрх зөвтә. ЖКХ-н, патьрар, пенсяр тетклһнә болн нань чигн төрәр әмтнд дөң болҗ, теднә тоолвриг бидн медх зөвтәвидн. Удл уга әрәсән Президентин суңһвр болхмн, тегәд мана партиг дөңндг, күцәсн туста кергинь меддг әмтнә тонь өсәд йовх зөвтә. "Молодая гвардия" организац, юнармейцнр үүлдврән шунмһадулҗана, эднә кергүдт райодт болн Элстд һол оньг өггдх зөвтә, баһчуд мана оньгас һарх зөв уга. Арһлачнрт, хамгин түрүнд баһ предприятьмүдт оньган өгхмн, сүл цагт болхла эднә тонь 30 процентд баһрв гиҗ Анатолий Васильевич онц заав.
Цааранднь КРО-н политсоветин сегләтрин дарук Хонгр Эльбиков болн Олег Северцев, Сергей Сухинин ахр соңсхвр кеһәд социальн сетьмүдт күцәдг көдлмшән шунмһадулҗ, әмтнлә бәрдг залһлдаг өргҗүлҗ үүлдх кергтә гиҗ темдглв.
Дарунь "Единая Россия" партин КРО-н политсоветин ханиг шинрүллһнә туск төр хәләгдв. Партийн некврәр тавн күн ханяс һарһгдад, шин 5 гешүн орулгдх зөвтә. Тегәд шуд кевәр дууһан өгәд теднә нер-усинь конференцд орлцачнр йилһҗ авв. Дәкәд кениг шин ханьд орулхин туск төрәр нуувчар дууһан өглһн болв.
Тер мет хургт орлцачнр "Единая Россия" партин XVII cъездд делегатнриг суңһв, энүгәрн конференц көдлмшән төгсәв.

ТүРВәН һуна