Номиг гүүнәр шинҗлхәр
21-04-2018, 09:35 
нь алдр моңһл тууҗч, Моңһлын государственн мөрән лауреат, эн орн-нутгин күч-көлснә Герой, академик Шагдарын Биран 90 җилин өөнд нерәдгдв. СНО-н ахлач Альмина Бембеева эн алдр күүнә тускар ахрар келв. Дорд үзгин номин шинҗләч, бичәч, олна үүлдәч В. Церенов Ш. Биран номин үүлдврин төрәр тодрха илдкл кев. Василий Зулакаевич Москвад болн Улан-Батор балһсдт кесг дәкҗ моңһл тууҗчла харһад күүндсн бәәҗ. Академик олн җилин туршарт делкән моңһл келтнрин нарт-делкән Ассоциацин (МАМ) Генеральн сегләтрин үүл дааҗ йовсмн.
Негдлтин номин һардач О.Джагаева бас соньн илдкл кев. Эн профессор академик Ш.Биран номин көдлмшт Моңһл орн-нутгин тууҗин нәрн төрмүдт һол оньг өггдҗәхинь шишлң темдглв. "Төрскнч седклтә Шагдарын Бира моңһл кел шинҗллһнә төрәр нарт-делкән кесг форум болн конгресс бүрдәлә. Эврә орн-нутгин тууҗин, философин, сойлын тускар дала гидг номин дегтрмүд белдәд, барас һарһсмн. Нер һарсн академик кесг номин зөрүллтс үүдәсмн, энтн моңһл делкән тууҗлгч болн литературн зөөр, Моңһл империн тууҗ болн источниковедень, тэнгрианств, Рерихмүдин номин зөөр мөн", - гиҗ Ольга Александровна сүүрт келв.
СНО-н сүүрмүдт орлцдг оютнр, магистрантнр, аспирантнр нертә номтнрас дала соньн юм медҗ авна. Кесгнь эврән номин шинҗллтс кеҗәнә. Грантмуд шүүҗ авлһн цугтаднь бас ик урмд өгчәнә.
Цаһан БЕМБЕЕВА,
Б.Б. Городовиковин нертә КалмГУ-н
2-ч курсин магистрант