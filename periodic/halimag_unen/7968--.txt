Госпиталин үүлдврлә таньлдв
05-05-2018, 10:41 
Госпиталь эрк биш медицинск даатхлһна системд көдлнә, энд Төрскән харсгч Алдр дәәнд орлцачнр, афганцнр болн Хальмг Таңһчин күндтә иргнмүд эмнлһ авна. Сүл цагт энд гериатрическ палатмуд секгдв гиҗ ах эмч келв.
А.Майровин келсәр, май сарин 15 күртл эн таңһчд көдлмшч харһлтс давулхмн, социальн объектст одхмн. Диилврин Өдрин өмн өргнд дәәнә ветеранмудын госпитальд ирҗ эн учрежденя үүлдврәр соньмсад, зәрм төрмүд хаһллһнд дөң-тусан күргхән сенатор медүлв. Харһлтын йовудт эмәр тетклһнә, медицинск көдләчнрин җалв өөдлүллһнә болн нань чигн төрмүд босхгдв. Эмнлһнә учрежденьсин үүлдвриг ясрулхин төлә әрәсән правительствин зәрм тогтаврмудт сольвр орулх кергтәг госпиталин көдләчнр сенаториг сурв. үлгүрнь, эмәр теткхин төлә урдаснь аукцион давулх кергтә, болв эн туст зәрм некврмүд күцәхд зөвәр күнд болна гиҗ эдн темдглв. Харһлтын йовудт босхгдсн төрмүдәр А.Майоров эрк биш дөң-тусан күргҗ, чадсарн тедниг хаһлх үгән өгв.
Харһлтын чилгчәр сенатор госпитальд өңгтә телевизор белглв.
Мана зәңгч