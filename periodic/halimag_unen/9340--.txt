Медицинә музеймүдин үүлдврин тускар
27-11-2018, 10:23 
Одахн Москва балһснд медицинә тууҗ шинҗләчнрин әрәсән ниицәнә (РОИМ) XV съезд болв. Терүнд әрәсән, США-н, Латвин болн Украина элчнр орлцв. әрәсән эрүл-менд харлһна министр В.Скворцован илгәсн йөрәлин бичгиг энүнә дарук О.Салагай съездд орлцачнрт умшад, медицинә тууҗ шинҗләчнрин үүлдвр чинртә болн олнд кергтә болҗахиг темдглв.
2017-2018 җилмүдт ниицәнә үүлдврин болн кесн көдлмшин аш диглгдв. РОИМ-ин ахлач профессор К.Пашковин келсәр, ода Цугәрәсән медицинск музеймүдин реестрт 185 музей бәәнә, 2014 җилд эднә то 150 тогтаҗала. Тегәд медицинә музеймүдин то бичкн-бичкнәр өсчәхнь темдглгдҗәнә. Эннь О.Салагайин һардҗах медицинск музеймүдин делгрлтин Цутхлңгин болн советин үүлдврин күцәмҗ болҗана.
Эн җил Сеченовин нертә медицинск университетд медицинә тууҗин диссертационн совет үүлдврән эклв гиҗ съездд темдглгдв. РОИМ регионмудт медицинә тууҗин музеймүдин үүлдвриг делгрүлх седвәр татв, терүг цуһар дөңнҗ, эн туст көдлмшән шунмһадулхар шиидв. Съездин көдлмшт Хальмг Таңһчин эрүл-менд харлһна министерствин олна Советин ахлач, РОИМ-ин Хальмг региональн әңгин һардач Александр Болтыров орлцв.