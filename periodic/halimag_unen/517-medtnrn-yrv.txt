Медәтнрән йөрәв
04-10-2014, 13:37 | Таңһчин зәңгс
Урҗ өдр «Единая Россия» партин Хальмг региональн әңгд медәтнрин сән өдрт нерәдҗ байрин керг-үүлдвр давулгдв. Эдн Элст балһсна 18-ч тойгта дундын школын актов залд «Единая Россия» партин Элстин бәәрн әңгин гешүд ветеранмудыг, пенсионермүдиг хураҗ нәр кев. Эн өдр ирсн гиичнриг П.Чонкушовин нертә Элстин көгҗмин колледжин сурһульчнр, «Лазуревый цветок» гидг хазгудын дууна бичкдүдин ансамблин күүкд-көвүд, нань чигн үүдәгч коллективс ирҗ ду-бииһән һарһв. Элст балһсна Хургин депутатнр В.Арутюнов болн О.Халгаев 43-45-ч әңгүдин сегләтрмүд Н.Цебековаг болн С.Кокунцыковаг дөңнҗ сойлын төсвиг күцәхд нөкд болв. «Единая Россия» партин нерн деерәс Нәәмн Цебекова медәтнрт эрүл-менд дурдад, мана орн-нутгин болн таңһчин цецгәрлтин төлә эдн баһ биш тәвцән орулв гив. Билг-эрдмин концертин хөөн медәтнр сенр хотар тоогдв.