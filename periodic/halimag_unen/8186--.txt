Дамшлтарн хувалцв
31-05-2018, 10:09 
Эн селвлцәнд әрәсән эрүл-менд харлһна министерствин ЮФО-д болн СКФО-д зарһин-медицинск шинҗллтин специалистнр, зарһин-медицинск шинҗллтин шаңһа учрежденьсин һардачнр болн экспертмүд, медицинск вузмудын зарһин медицинә кафедрин багшнр орлцв. Селвлцәнд орлцачнр шинҗллтин үүлдврин халхар илдкл кев. Тер мет номин-дамшлтын конференцд орлцачнр зарһин-медицинск шинҗллт давуллһиг ясруллһна төрәр ухан-тоолврарн хувалцв.
Виктория Богаеван келсәр, кесг регионмудас ирсн зарһин-медицинск шинҗллтин специалистнр дамшлтарн хувалцҗ, чинртә төрмүдәр ухан-тоолвран медүлҗ, көдлмшт шин эв-арһс олзллһна туст сүв-селвгән өгнә. Иим керг-үүлдврмүд көдлмшән ясруллһнд болн цергллтин делгрлтд туста болна гиҗ В.Богаева темдглв.