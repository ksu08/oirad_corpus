Кадетмүдин сурһуль-эрдмиг делгрүлхин төлә
25-10-2017, 10:35 
Сүүриг Элстин болн Хальмгин архиепископ Юстиниан секәд, кадетмүдин сурһуль-эрдмиг делгрүлхин төлә олна организацс чигн арһ-чидлән хамцулх зөвтә гиҗ темдглв. Ода деерән зуг хазгудын организац болн сурһуль-эрдмин зәрм учрежденьс эн төрәр үүлдвр күцәҗәнә. Тиим кевәр хальмг хазгудын кезәңк авъяс цааранднь делгрҗ күцәгдх гиҗ архиепископ Юстиниан темдглв.
әрәсән Федерацд кадетмүдин сурһуль-эрдмиг делгрүллһнә концепцлә хургт орлцачнр таньлдв. Тер мет таңһчин сурһуль-эрдмин министрин дарук Герман Санджарыков болн Элст балһсна администрацин сурһуль-эрдмин заллтын һардач Людмила Минькова хазгудын классмудт сурһмҗин көдлмш бүрдәлһнә тускар соңсхвр кев. Кадетмүдин сурһуль-эрдмиг делгрүллһнә хүүв тогталһна туск архиепископ Юстиниана орулсн сүв-селвг дөңнгдв. Хазгудын классмуд тер мет зөв-йос харлһна органмудла нөкцлтән өргҗүлх йоста гисн селвг батлгдв.
Хазгудын, сурһуль-эрдмин болн шаҗна организацс кадетмүдин сурһулиг делгрүллһнә төлә му биш көдлмш күцәҗәнә гиҗ хургт орлцачнр темдглв. Ода деерән кадетмүдин учрежденьсин материальн улыг, методикин тетклһиг ясруллһна зәрм төрмүд бәәнә, болв эдн эрк биш күцәгдх. Тиим болв чигн хазгудын классмуд өсҗ йовх үйин төрскнч болн шагшавдын сурһмҗд ик нилчән күргҗәнә гиҗ хургт орлцачнр темдглв.
Мана зәңгч