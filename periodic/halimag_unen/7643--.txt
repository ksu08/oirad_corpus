Хальмг Таңһчин команд - доладгч ормд
27-03-2018, 09:11 
75 киил күртл чиңнүрин багд Ростовск областин оютн Вадим Туков хамгин өөдән аш бәрв. Хойрдгчнь - Чечнян элч Магомед Алимсултанов.
Красноярск бокс\xb8р Евгений Иванов 81 киил күртл чиңнүрин категорьт хойрдгч орм эзлв. Тюменяс ирсн Магомед-Расул Сулейманов түүнәс чидлтә болҗ һарв. Татарстана элч Антон Зайцев 91 киил күртл чиңнүрин категорьт Алтайск университетин оютн Владимир Узуняныг диилв. Күнд чиңнүрин категорьт (91 кииләс үлү) Крымас ирсн спортсмен Павел Дорошилов Челябинскин элч Дмитрий Филинскихиг диилв.
Командмудын дунд түрүн орм Татарстан эзлв, хойрдгч ормд Тюменск область һарв, һурвдгч ормд - Москва. Хальмг Таңһчин команд - доладгч ормд. Цуг дииләчнр Элстд сентябрь сарин эклцәр болх нарт-делкән чемпионатд орлцҗ, әрәсән нериг харсх.
МАНҖИН Санл