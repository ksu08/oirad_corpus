Моңһл көгҗмчин мөрә
23-01-2017, 17:54 
Парижд җил болһн китдин фильмсин кинофестиваль болна. Терүнд эн җил Өвр Моңһлын кинорежиссер болн артистк Шурэнхуар белдҗ тәвсн фильм үзүлгдв. Эн фильмд көгҗминь бичсн моңһл композитор
Б. Одбаяр "Кинофильмин төлә хамгин сән
көгҗм" гидг мөрәһәр ачлгдв.
Эн җил кинофестивальд зун фильм үзүлгдв. Өвр Моңһлас кино цокҗ орлцсн Шурэнхуар эврәннь кинофильмдан кезәнә цагт болсн нег дурни сәәхн тууҗин тускар келҗ өгчәнә.
Көвүн күүкн хойр баһ цагасн авн нег-негндән дуран өгсн бәәҗ. Цергт һарч йовҗаһад, көвүн дурта күүкнләрн дуран хадһлх андһар өгнә. Иим генәртә болн җилгтә мөңкинд әмтиг үүмүләд бәәдг тууҗиг Өвр Моңһлын кинематографистнр белдҗ Парижд үзүлв. Деер келгдсәр, фильмин көгҗм бичсн моңһл композитор шишлң мөрә авв. Фильмд баргудмудын хуучн цага дун "үхэрт- Хүйтэн" гидг дун фильмин һоллгчнь болҗ цуг йовудтнь соңсгдна. Эн дун йир дурта улсин кезәңк дун болҗана. Өвр моңһлчудын тууҗла залһлдата. Дәкәд болхла, эн дун ЮНЕСКО - мөңкинд хадһлгдх күмн-әмтнә зөөрин тоод орсн бәәнә. Тиигәд Өвр Моңһлын артистк болн кинорежиссер Шурэнхуар цокҗ авсн кинофильм кинод дурта улсин оньгиг эзлв. Режиссер артисткин үүдәгч хаалһдан "Чингс хан" гидг нер туурсн телесериалд Борте дүриг тогтасиг әмтн тодлна. Моңһл композитор болхла урднь "Операция Татар" гидг фильмд көгҗм бичсмн. Тер фильмд дууч Амархуу Борху наадсмн. Келхәс Амархуу мана таңһчд ирәд, "Улан хөөч" совхозд концертан үзүләд, мөр заалһсн билә.

ҖИРһЛИН Кермн