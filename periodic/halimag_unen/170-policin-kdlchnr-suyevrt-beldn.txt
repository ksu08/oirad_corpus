Полицин көдләчнр суңһврт белдҗәнә
21-08-2014, 10:54 | Таңһчин зәңгс
Давсн долан хонгин чилгчәр Хальмгин дотр-дундын кергүдин министерствин көдләчнр суңһвр болсн кемд дигтә-дарата болн әәмшг уга бәәдл тетклһнә төрәр сурһуль давулв. Йосндан тогтх бәәдлд өөрдүлхин төлә суңһврин участкин комиссин хора бүрдәгдв.
Терүнд хаһрдг зер-зев илдкгдсн кемд полицин көдләчнрин күцәх керг-үүлдврмүд темдглҗ күцәгдв. Тер мет суңһврин йовудт олна диг-дара эвдсн йовдлмудын өмнәс кегдх ноолдана керг-үүлдврмүд бас күцәгдв. Йос эвдгч цуг үүлдвриг чадмгар, дигтә-даратаһар күцәҗ чадхан полицин көдләчнр үзүлв.