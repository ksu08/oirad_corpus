КГУ - н көдләчнрин үүлдвр өөдән ашта болв
30-08-2014, 12:02 | Таңһчин зәңгс
Августын 29-д Элстд, Хальмг госуниверситетин багшнрин өргн селвлцән болв. Ах сурһулиг шинрүллһнә кемҗәнд КГУ - н үүлдвриг олн халхар ясруллһна төрәр энд өргн күүндвр болв. һоллгч докладыг университетин ректор Бадм Салаев кев. Сурһуль –эрдмин федеральн органмуд таңһчин һоллгч вузин үүлдвриг өөдәнәр үнлв гиҗ Бадм Катинович темдглв.
Сурһулин болн номин - шинҗллтин көдлмшиг ясруллһна, талдан орн- нутгин вузмудла нарт делкән нөкцлтиг өргҗүллһнә, номин статьясиг нарт делкән кемҗәнд өөдлүллһнә, давсн сурһулин ашиг дигллһнә болн чинртә нань чигн кесг төрәр тодрха күүндвр болв.
Конференцин көдлмшт ах федеральн инспектор Александр Беляев, таңһчин правительствин Ахлачин дарук Геннадий Бадинов, спортын, туризмин болн баһчудын политикин министр Александр Гедерим, сойлын министр Амуланга Учурова орлцҗ теднә һардҗах халхст кадрмуд белдҗәхин төлә ханлтан өргҗ нөкцлтән цааранднь өргҗүлх санаһан медүлв.
Тер мет Ростов-на-Дону балһснас Донской государственн техническ университетин багшнр орлцҗ сурһуль - эрдмин дистанционн технологийс яһҗ олзлҗахин тускар дамшлтарн хувалцв.