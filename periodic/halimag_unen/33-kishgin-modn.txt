«Кишгин модн»
06-08-2014, 16:51 | Таңһчин зәңгс
Сентябрь сард темдглдг балһсна өдр угтҗ, Элстин администрац нег-негндән дуран өгсн болн шинкән өрк-бүлән өндәлһсн баһчудт белг белдхәр шиидв.
Элст балһсна администрацин барин цергллтин зәңглсәр, «Көвүн болн Лу» гидг фонтана өөр «Кишгин мод» тәвхәр бәәнә. Балһсна өдрин өмн өргнд Элстин цутхлңд хүрмин мод тәвхәр зуралҗана. Гер-бүлән өндәлһҗәх баһчуд хүрмән кеҗәх байрта өдр нааран ирҗ, «дурна оньсан» энд үлдәҗ, эднә хөв-кишгт кен чигн, юн чигн харшлт күргшгон төлә түлкүринь хайх. Мана хотл балһснд дәкәд нег сән авъяс тохрх чигн биз, нег-негндән дурта улс хүрмин өдр эн ормд ирәд бәәх гисн ицл бәәнә.