Номтнрин көдлмшиг урмдулхар
30-10-2014, 17:30 | Таңһчин зәңгс
әрәсән правительств номтнрин көдлмшиг шунмһадулхар болн урмдулхар Күч-көлснә кодекст хүврлтс оруллһна туск закана төсв белдлһнә туск седвәр татв. Эн закана төсвәр номин көдләчнр дунд марһа кеҗ, зәрм дааврта үүлд орулхмн. РФ-н сурһуль-эрдмин болн номин министерств күч-көлснә болн социальн харслтын министерствлә эн төрәр үгцәд, марһа бүрдәхмн.
Тодрха биш болзгта күч-көлснә бооцаһар көдлмшт авгдсн номин көдләчнр эркҗән уга дарунь-дарунь аттестацд орх зөвтә. Номин шинҗләчнрин көдлмшиг, эднә мергҗлтинь негдүлсн критериймүдәр үнлхмн. Тодрха биш болзгта күч-көлснә бооцаһар вузмудт көдлҗәх багшнр урдк кевәрн аттестацд орхмн (РФ-н Күч-көлснә кодекс, 332-ч статья). Болв болзгта күч-көлснә бооцаһар көдлҗәх багшнр дару-дарунь аттестацд орад бәәшго.
Закана төсвд государственн номин организацсин һардачнрин болн терүнә даруксин үүлд кедү нас күртл көдлхинь заагдҗана, эннь 65 насн (болв 70 нас күртл утдулад чигн бәәхмн). Заагдсн наснд күрхләрн, эдн эрлһс бичәд, мергҗлтәрн талдан үүлд көдлҗ чадхмн.

Алексән Кишгтә