Таңһчин тосхачнриг йөрәв
07-08-2014, 16:29 | Таңһчин зәңгс
Август сарин 10-д бидн мана күндтә тосхачнрин сән өдринь темдглҗәнәвидн. Эдниг болн цуг халхин инженерн-техническ көдләчнриг таңһчин Толһачин үүлиг цаг зуур дааҗах Алексей Орлов халунар йөрәв. «Таңһчин тосхлтын комплексин предприятьмүд орн-нутгин программс болн олн төсв күцәлһнд шунмһаһар орлцҗана. Тадн социальн, сойлын болн промышленн объектс тосхҗ әмтнд ик байр үүдәҗәнәт»,- гиҗ йөрәлин бичгт келгдҗәнә.
Тер мет Алексей Орлов таңһчин спортын көдләчнриг физкультурникин өдрлә йөрәв. «Таңһчин спортсменмүд сүл җилмүдт ик күцәмҗ нарт делкәд болн мана орн-нутгт бәрҗ йовна. Спортын җисән мана таңһчд батрад, өргҗәд йовна. Спортыг болн физкультурин җисәг цааранднь делгрүлхин төлә таңһчд улм ик үүлдвр күцәгдх. Цуг таднд улм өөдән диилвр болн күцәмҗ дурдҗанав!» - гиҗ йөрәлд келгдҗәнә.
Тер мет олн улсиг эн сән өдрмүдлә таңһчин Улсин Хуралын (Парламентин) Ахлач Анатолий Козачко болн правительствин Ахлач Игорь Зотов йөрәв.