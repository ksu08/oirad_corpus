Багшнрт - ик ханлт
14-10-2017, 11:08 
Мана классин һардач, хальмг келнә багш Бадма Лиджиевна Тюмидова бас маднд ик тусан күрглә. Маднла олн зүсн төрмүдәр күүндәд, чик сурһмҗ өгдг бәәсмн. Хальмг бичәчнрин үүдәврмүдин, "Җаңһрин" гүн учр-утхинь маднд сәәнәр цәәлһдг билә. Багшин нилчәр цуг күүкд-көвүд хальмг келәрн күүнддг бәәсмн.
Школын директор Равиль Галимжанович Иртелеуов болн завуч Намча Бахтырович Далаев селәнә бичкдүдин сурһмҗд бас ик тәвцән орулсн улс. һардачнр болн багшнр күүкд-көвүдиг сәәнәр сурһсн учрар нег чигн күн әср йовдлмуд һарһсн уга. һундл төрхд, эн цуг багшнр сәәһән хәәв. Болв бидн, эднә сурһульчнр, багшин Өдрлә эдниг ик ханлттаһар тодлнавидн.
Эндр би өдгә цагт эрүл-менд бәәх мана орс келнә багш Валентина Борисовна Бастаеваг, тууҗч Зурһан Бухаевич Бюрчиевиг, эсвин багш Тамара Харцхаевна Бадмаеваг болн мадниг сурһсн нань чигн улсиг цаһан седкләсн йөрәҗәнәв, эднд нарта орчлң деер сән-сәәхн, амулң, төвкнүн бәәхиг дурдҗанав. Кеҗ-күцәҗәх керг-үүлнь оньдин дөрвн цагт күцәмҗтә болтха!

АЛЕКСәН Валентина