Сойлын көдләчнр эрүл-мендән шинҗлв
30-10-2018, 10:08 
Хальмг Таңһчин сойлын болн туризмин министерствин болн П.Чонкушовин нертә искусствин колледжин көдләчнр "Сулда" гидг шишлң медицинск дөң күрглһнә Цутхлңгин эмчнрт бийән үзүлв.
Эднә эрүл-мендиг терапевт, невролог, гинеколог, оториноларинголог, дерматовенеролог, гастроэнтеролог, психиатр-нарколог болн клиническ психолог шинҗләд, чик авг-бәрцин туст сүв-селвгән өгв. Тер мет Цутхлңгин мобильн комплекст әмтн ЭКГ, маммографь болн нань чигн шинҗллт кеҗ чадв. Диспансеризацин йовудт зу шаху күн эрүл-мендән шинҗләд, эмчд бийән үзүлв.