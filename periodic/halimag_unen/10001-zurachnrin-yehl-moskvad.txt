Зурачнрин һәәхүл - Москвад
16-10-2019, 10:03 | Таңһчин зәңгс » Сойл
Москвад бәәх Хальмг элчллтд зурачнрин һәәхүл секгдв. Хальмгин автономин 100 җилин өөниг угтҗ кегдҗәх керг-үүлдврмүдин кемҗәнд һәәхүл көдлмшән эклв.
Хальмг Таңһчин правительствин Ахлачин дарукин үүлиг дааҗах Людмила Иванова һәәхүлиг йөрәлин үг келҗ секв.
әрәсән художествин Академин күцц зөвтә гешүн, Хальмг улсин зурач Александр Поваевин, әрәсән зурачнрин Ниицәнә гешүн Хаалһа Поваеван болн зурач Олег Хейчиевин зургуд һәәхүлд үзүлгдҗәнә. Олн зүсн төрт нерәдгдсн, зурлһна олн янзар үүдәгдсн үүдәврмүд әмтнә оньгиг эзлҗәнә.
Ут-тоодан 36 зург энд әмтнә оньгт тусхагдҗана. Хальмгин дүрслүлгч искусствла таньлдулҗах һәәхүл хойр сардан көдлхмн.
җИРһЛИН Кермн