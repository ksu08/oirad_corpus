Дистанционн кевәр сурҗана
07-10-2014, 08:10 | Таңһчин зәңгс
Эн җил әрәсәд «Дистанционное образование детей-инвалидов» гидг федеральн шишлң төсв му бишәр бәәдл-җирһлд тохрагдҗана. Дистанционн эВ-арһ олзлад эрмдгтә кесг күүкд-көвүд гер деерән сурһуль сурчана. Иим эв-арһ олзлхин төлә компьютер, тер тоод тасрхан уга Интернет кергтә. Дааврта эн көдлмшиг «Ростелеком» компаня специалистнр му бишәр күцәҗәнә. Мана таңһчд эн компаня Хальмг филиалын специалистнр багшнрин көдлмшч ормиг болн сурһҗах күүкд-көвүдин компьтериг шишлң оборудованяр теткҗ кенә. Хальмгт үүлдҗәх «Центр оценки качества образования» гидг учреждень мана регионд эн төсвиг күцәнә. Эдн эн компаня специалистнрлә бат залһлда бәрҗ ямаран кевәр күцәҗәхинь бүрткҗ хәләсн деерән сүв-селвгәрн дөң-тусан күргнә.
Эрмдгтә кесг сурһульчнр эн эв-арһар дамҗад ода сурһулян сурдг болв, эннь йир сән болҗана. Эдн интернетәр дамҗад үүрмүдләрн, багшнрларн, элгн-саднларн күүндҗ чадҗана. Тегәд эн көдлмшиг мана специалистнр сәәнәр кеҗ, энүнәс иштә бичкн болһн сән сурһуль-эрдм авх зөвтә, мел иим күсл тәвҗ мадн үүлдҗәнәвидн гиҗ «Ростелеком» компаня Хальмг филиалын һардач А.Корняков келв. Темдглхд, иим төсв әрәсәд 2009 җиләс авн күцәгдҗәнә. Кесг күүкд-көвүд сурһулян гертән дасҗ иим эВ-арһ таасчана.