«Санлын вахтд» орлцв
06-08-2014, 16:50 | Таңһчин зәңгс
Одахн «Санлын вахт-2014» гидг нарт-делкән керг-үүлдврин йовудт дәәнә көлд әмнәсн хаһцсн 172 советск салдсин цогцинь олад, Орловск областьд Кривцовск мемориалд өргмҗтә бәәдлд оршасн болдг. Эн керг-үүлдврт әрәсән ФССП-н һардач – РФ-н ах зарһин пристав Артур Парфенчиков, Орловск областин губернаторин үүлиг дав зуур дааҗах Вадим Потомский, Орловск областин федеральн күцәгч йосна органмудын һардачнр, әрәсән ФССП-н территориальн органмудын хәәврин отрядмуд, тер мет эднлә хамдан үүлдсн Армень болн Кыргызстан орн-нутгудын элчнр олрцв.
Хальмгин зарһин приставмудын цергллтәс таңһчд үүлддг әрәсән УФССП-н медлд үүлддг Олна советин ахлачин дарук Сергей Ершовин болн шишлң әңгин ахлач Бадма Малзановин һардврт «Санл» хәәврин отряд орлцсн билә.
әрәсән хәәврин көдлмшт орлцсн улсин нилчәр әмнәсн хаһцсн 4 салдсин нер-уснь илдкгдв. Эннь Тульск областин һазра күн Константин Дмитриевич Мороков, ах-дү Василий Васильевич болн Егор Васильевич Карташовихн болн нернь темдг уга Князев болв.
әрәсән ФССП-н территорильн органмудын хәәврин отрядмудт ханлтын бичгүд болн ведомственн ачлврмуд бәрүлҗ өгв. Орловск областиг немецк-фашистск цергүдәс сулдхсна 71 җилд нерәдгдсн «Санлын вахт» иигәд төгсв. әмнәсн хаһцсн дәәчнрин санлынь күндлҗ, өргмҗин бәәдлд Орловск областин Кривцовск мемориалд эднә цогцинь оршав.