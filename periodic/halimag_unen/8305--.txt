Цаһан седклднь ханнавидн
18-06-2018, 10:01 
Медицинск сестрад әмтнә эрүл-менд шинҗлх, диспансеризац давулх, нилхдиг гертнь одҗ хәләх, олн - зүсн тәрлһ кех кергтә болна, болв Б.Санджиева көдлмшән дигтә-тагтаһар болн үнн-чик седклтәһәр күцәнә. Олн җилин туршарт Байрта Москиевна бәәрн школд бичкдүдин амрлһна кем бүрдәлһнд шунмһаһар орлцна. Сурһульчнрин эрүл-менд харҗ, эднд шимтә болн цогц-махмудтнь туста хот-хол өгхиг эн бүрткнә. Өр-өвч седклтә, әмтнлә ээлтә көдләчд бичкдүд йир дурта болна.
һуч шаху җилдән нег ормдан көдлҗ йовх Б.Санджиева бәәрн әмтн дунд күндллһ олв, энүнә ач-тусиг олн зүсн ачлврар темдглсмн. Сән өдрин байрин өмн өргнд Байрта Москиевнад хөв-кишг дурдҗанав, көдлмшнь үзмҗтә болтха, өөрхн элгн-садндан нүдн-амн болҗ, авсн авальтаһан, күүкдтәһән болн ачнр-зеенртәһән җирһҗ йовтха!

Наталья БОРДЖАНОВА,
Көтчнрә района Көглт селәнә
М.Сельгиковин нертә школын директор