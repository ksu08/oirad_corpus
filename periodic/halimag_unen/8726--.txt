әмтнә тоолвр медҗ авхар
18-09-2018, 11:25 
2018 җилин сентябрь сарин эргцд зарһин приставмудын федеральн цергллт эврә шишлң сайтд алимент некҗәх улст сурврмуд өгчәнә. Интернетәр дамҗҗ, сайтд орҗ, алимент некдгин туск керг-үүл күцәлһнә туст зарһин приставмудын көдлмшиг ясрулхин төләд эврәннь сүв-селвгән өгч, ухан-тоолвран медүлҗ бичҗ болхмн.
әрәсән ФССП әмтнәс орсн цуг селвгүдиг, тоолврмудыг төртән авхмн. әмтнә ухан-тоолвриг шинҗлсн ашар алиментин мөңгиг некҗ авлһна туст зарһин приставмудын күцәҗәх үүлдвриг ясруллһна төлә шиидврмүд авгдх. Тер мет таңһчд үүлддг әрәсән зарһин приставмудын федеральн цергллтин шишлң сайтын "Обращения"/"Опросы граждан" гидг әңгд таңһчин цуг әмтн 1-әс 10 күртл баллмуд тәвҗ, "Хальмг Таңһчд үүлддг әрәсән ФССП-н Заллтын көдлмшиг яһҗ үнлҗәнәт?", "Хальмг Таңһчд үүлддг әрәсән ФССП-н Заллтын шаңһа туслмҗ күрглһнә чинриг яһҗ үнлҗәнәт?" гисн сурврмудт хәрү өгч чадхмн.