Багштан нөкд болхар
19-03-2018, 10:18 
Лариса Чуносова-Махрина - ик мергҗлттә багш, "1989 җилин багш" гидг балһсна марһана дииләч.
"Лариса Алексеевна цаһан седклтә, ик санан уга күн. Энүнә цуг сурһульчнр нернь туурсн артистнр болв. Теднә дунд Герензел Мацакова - өдгә цагт Ик театрин ачта дууч, Хальмг Таңһчин ачта артистк Белла Тюрбеева, Саратовин театрин оперн дууч Павел Корчагин, Гиляна Бембеева нань чигн билгтә артистнр," - гиҗ һуч шаху җил хамдан көдлсн Галина Бадмаевна келв.
"Лариса Алексеевнан дөң - тусар, би эврәннь күслдән күрв. Тиим мергҗлттә багш сурһульчнрин билг-эрдмиг сергәһәд, көгҗмд дурта болна," - "Bella voice" гидг нарт-делкән марһана лауреат Юлия Яшкулова темдглв.
Брифингд орлцачнр Лариса Алексеевнад үүдәгч күцәмҗ дурдцхав.
Моһа сарин 30-д 18. 00 часла П. О. Чонкушовин нертә училищин концертн залд олн әмтиг күләҗәнәвидн.
Буйнч седклин концертин йовудт хоршасн мөңгиг оютнр багштан эмнлһнд өгхәр зуралҗана.


Санҗин Кермн