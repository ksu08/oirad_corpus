Өртә улс өлг-эд уга үлднә
25-04-2018, 08:39 
Өртә әмтн өлг-эд чигн угаһар үлддг йовдлмуд хара биш учрна. Эн туст дала үлгүр келҗ зааҗ болхмн. Элст балһсна нег күн кредитн организацд 2 сай һар арслңга өртә болад, күнд бәәдлд тусҗ. Ипотечн кредитәр гер хулдҗ авад, болв темдглсн болзгт өгх сара мөңгиг өгч чадлго бәәхләнь, банк зарһд эрлһ орулсмн. Аштнь Элст балһсна зарһин приставмудын 1-ч тойгта әңгин зарһин күцәгч пристав терүнә геринь бәрәнд авхин туск тогтавр һарһв. Кемр өлг-эдинь бәрәнд авсна өдрәс авн 10 хонг давхла, гериг шишлң хулдлһна организацар дамҗҗ хулдхмн. Эн гер өрк-бүлин ор һанцхн бүүрнь болҗахнь чигн боомтг болшго. Юңгад гихлә кемр ипотечн даавран эс күцәхлә, бәрүллһнд өгсн гериг булаҗ авна.

Маргарита АРЗАЕВА