Засглгдсн улсин зөвинь харна
30-01-2018, 10:26 
Күсдундур җил хооран олна бүртклһнә комиссин шин хань тогтв. Комиссь 6 күүнәс тогтна. Ниднәһә энүнә ханьд шин орсн улс нурһлҗдан эн халхин көдлмшлә таньлдҗ үүлдсмн. Давсн җилин эргцд эдн УФСИН-нә учрежденьст болн МВД-н медлд цаг зуурин бәрәнд бәрлһнә изолятормудт арвн негн бүртклһ кесмн. Ниднәһә зуг Городовиковск районур болн Цаһан Амнд күрч чадсн уга. Цаһан Амнд һазадын орн-нутгудын элчнриг цаг зуур бәрәнд бәәлһнә цутхлң бәәдгчн. Приютна район усн уга һазр, тер бийнь бәәрн УВД цаг зуурин бәрәнд бәәлһнә изоляторт ус орулх арһ олснь ончта. Целинн районд усн бәәдг болвчн изоляторт тиим таал тогтагдсн уга бәәҗ. Болв олна бүртклһнә комиссин некврәр бәәдл ясрв.
Комиссин гешүд УФСИН-лә болн МВД-ла нөкцҗ үүлднә. Тер мет прокуратурин көдләчнр кергтә цагт эднд цәәлһвр өгч, дөң-нөкд болна. УФСИН-ә болн МВД-н һардвр комиссин гешүдәс ю чигн нуулго, ил кевәр көдлҗ, эднә неквринь хаңһана.
Мана зәңгч