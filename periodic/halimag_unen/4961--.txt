Виталий Надбитовин өөн
23-01-2017, 18:01 
Келн-улсин драматическ театрин артист Виталий Надбитов тәвн җилә өөнән темдглв. Хальмг Таңһчин ачта артист театрин тәәз деер кесг дүрмүд бүрдәв.
Школан төгсәһәд, әәрмд церглснәннь хөөн Виталий М.Щепкина нертә театральн институтд хальмг студьдт актерск эрдмиг дасв. Дарунь ГИТИС-т режиссер Владимир Левертовин класст сурад институтыг төгсәв.
Театрт "Провинциальные анекдоты", "Снежная королева", "Араш", "Эңкр манахс", "Женитьба" нааднд Виталий Надбитов дүрмүд бүрдәв. Театрт наадсн деерән билгтә артист кинофильмд кесг дүр бүрдәв. "Небесный верблюжонок", "Орда", "Старшая жена" гидг болн нань чигн фильмст хальмг актер наадсмн.
Хальмг олн хәләһәчнр артистин билгиг өөдән үнлнә, бүрдәсн дүрмүдинь таасҗ хәләнә. үүдәгч үүлдврин делгрлтин бат хаалһд орсн артист төрскн театртан өөнән темдглв. Таңһчин сойлын болн туризмин министрин дарук Николай Санджиев, театрин художественн һардач Борис Манджиев, үүрмүднь Виталий Надбитовиг үнн седкләсн йөрәв.

ҖИРһЛИН Кермн