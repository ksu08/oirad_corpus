Зарһин приставмуд 880 сай арслң некҗ авв
13-03-2018, 09:30 
Керг-үүлдврт таңһчин правительствин Ахлач И. Зотов, Хальмг Таңһчар ах федеральн инспектор А.Беляев, таңһчин Улсин Хуралын (Парламентин) Ахлачин дарук Н.Нуров, таңһчин медәтнрин Хүүвин Ахлач, таңһчд әрәсән УФССП-н медлд үүлддг Олна хүүвин ахлач В.Богданов, региональн болн федеральн йосна органмудын һардачнр, тер мет зөв-йос харлһна, бүртклһнә болн мөшклһнә органмудын элчнр, зарһин приставмудын райодын әңгүдин һардачнр орлцв.
Хальмг Таңһчд үүлддг әрәсән ФССП-н Заллтын һардач Владимир Евстигнеев сүүриг секҗәһәд, урдк кевәрн күцәгч керг-үүлмүдин то икдәд йовдг болвчн, тер бийнь эн туст бәәдл ясрҗахиг темдглв. Дарунь давсн җилд кесн көдлмшин тускар илдкл кев. Нидн 152 һар күцәгч цаасн орсмн, эннь урзнакас дорхнь 4 миңһнд ик болв. Нег зарһин пристав дундлад 2276 күцәгч керг-үүл күцәнә. 2017 җилд 54 миңһн күцәгч керг-үүл күцц кевәр күцәгдҗ төгсәгдв.
Зарһин приставмудын күцәсн үүлдврин йовудт 2017 җилд ут тоодан 880 сай арслң некҗ авгдв. Хамцу бюджетд 238 сай арслң орулгдв. Тер тоод 20,6 сай арслңга цуглуглгч мөңгн, 83 сай һар арслңга алвн болн 46 сай арслңга административн ял некҗ авсмн. Тер мет өртә улсин туст нань чигн эв-арһ олзлна. Эднә өлг-эдинь бәрәнд авна, әрәсән меҗә һатц һарад йовх зөвинь цаг зуур хасна, көлг-күч залх зөвинь уурулна. Җил ирвәс өртә улсин өлг-эдинь бәрәнд авлһна туск күцәгч керг-үүлин то өсәд йовна. 2015 болн 2016 җилмүдт тиим керг-үүлин то 5 процентд икдсн болхла, 2017 җилин ашар - 12 процентд өөдлв. Иим эв-арһ олзлдгин ашт әмтн өлг-эдинь хулдтл өрән өгхәр зүткнә. Нидн 1 миңһн 200 күцәгч керг-үүлин йовудт 475 сай арслңга өлг-эд бәрәнд авгдв. Ниднәһә өртә 8,5 миңһн күүнд зөв өгчәдго туск тогтавр батлсна ашт олн күн өрән өгцхәв. Тиим кевәр 13 сай шаху арслң некҗ авгдв.
Урдкла әдл нидн бас социальн чинртә күцәгч керг-үүл күцәлһнә төрмүд Заллтын һол оньгт бәәсмн: бичкдүдин зөв-йос харлһна, әмтнә гер-бүүрин зөвинь, тер мет дулаллһна-энергетическ комплекст туслмҗин мөңгнә өрнь неклһиг теткнә, алимент некҗ авлһна көдлмшиг шунмһадулҗана. Бичкдүдин төлә 35,5 сай арслң асруллһна мөңгн гиҗ некҗ авгдв (2016 җилд - 29,5 сай арслң). Тер мет өнчәр өссн улсиг гер-бүүрәр тетклһнә туск күцәгч керг-үүлд ик оньг тусхасн болдг. Тегәд чигн 25 күн дөңцл мөңг авсн учрар, күцәгч керг-үүл төгсәгдв.
Ниднәһә өринь даңцалһнд җалвас мөңг бәрҗ авлһна туст күцәгч керг-үүл 8 процентд баһрв. 443 күцәгч керг-үүл төгсәгдв, 2,3 холванд икәр мөңгн некҗ авгдв. Ут тоодан 19 сай арслң өрән некҗәсн улст өггдв.
Зарһин приставмуд давсн җилд му бишәр көдлҗ, сән ашт күрсмн. Эн җил чигн көдлмшән улм шунмһадулхнь лавта. Сән авъяст тохрсар, сүүрин йовудт олн җилдән күцәмҗтәһәр көдлҗ йовх улсиг ачлв. Зарһин приставмуд Байрта Шургаева, Убуш Улюмджиев, Байрта Молозаева болн Николай Леджинов ахта өөдән ачлврмудар ачлгдв. Тер мет тер өдр давсн җилин ашар хамгин сән подразделеньс зарлгдв. Октябрьск, Яшкулин, Целинн болн Приютна райодын зарһин приставмудын әңгүдин коллективс йилһән сәәнәр көдлсиньтемдглв.
Маргарита АРЗАЕВА