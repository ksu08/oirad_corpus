"Сувсн дольгана асхрлт"
20-02-2018, 09:29 
һәәхүлд ирсн улс күүкд-көвүдин нексн кевсмүдиг икәр соньмсҗ хәләв. Дәкәд күүкд-көвүд бисер болн олн зүсн утц олзлад, сәәхн кегдлмүд кеҗ. Эдн ишкәд үзмҗтә зургуд чигн кеҗ чадсмн. Модар, цаасар, пластилинәр кесн кегдлмүд, макетмүд бас әмтнд таасгдв.
Мария Загировна әрәсән болн нарт-делкән фестивальмудт, һәәхүлмүдт орлцла. Эн Канна, Венеций, Париж, Милан балһсдт күрч билг-эрдмән үзүллә. Москвад кесг дәкҗ одла. Хальмгт Келн-улсин музейд һурвдад эврә сурһульчнрин кегдлмүдән үзүлҗәнә. Җил ирвәс бичкдүдин, баһчудын медрл өсәд йовна. Эдн өдгә цагин технологийс күцәмҗтәһәр олзлҗана.
Тер өдр ончта кегдлмүд хәләсн улсин кесгнь эврән чигн иим эрдм дасх сана зүүв. Ке-сәәхн кевсмүд, зургуд болн нань чигн тоот олна седкл авлснь лавта.
БОСХМҖИН Валентина