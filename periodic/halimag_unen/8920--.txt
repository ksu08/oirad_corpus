Күч-көлснә таалыг шинҗлҗ үнлх зөвтә
10-10-2018, 11:00 
Таңһчин социальн делгрлтин, күч-көлснә болн әмтиг көдлмшәр тетклһнә министерствин зәңглсәр, кемр җил төгстл организац күч-көлснә таалынь шинҗлҗ шишлң үнллһиг эс кехлә, баһ гиснь 50 миңһн арслңга, ик гиснь 80 миңһн арслңга ялд унһахмн.
Энүнәс нань 2019 җилд организацин һардвр эврәннь көдләчнрт күч-көлснә күнд таалд көдлснә төләднь мөңгнә һаруһинь өгч чадшго, юңгад гихлә тер мөңгиг шишлң үнллһ кеснә ашар өгдмн. Күч-көлснә таалын шишлң үнллһиг эс кехлә, организац көдләчнрт күнд таалд көдлснә төлә өгсн мөңгнәс алвиг баһрулҗ, хәрү мөңгнә хүвинь авч чадшго. Көдләчин күч-көлснә бооцанд организацин һардач күч-көлснә таалынь заах зөвтә, терүгинь болхла зуг шишлң үнллһнә ашар иткүлҗ болхмн. Кемр иим зөв-йос эвдсн йовдлмуд илдкгдхлә, ялын кемҗән 80 миңһ һар арслңд күрхмн. Аштнь организацин һардачиг шишлң үнллһиг эрк биш келгүлх.