Гемтә-шалтгта улст дөң күргв
02-06-2018, 09:51 
Социальн программсин әңгин һардач Юлия Ургадулован келсәр, сүл кесн то-дигәр региональн әңг 40 санаторн-курортн путевк йилһҗ өгв. Реабилитацин техническ эв-арһар теткхиг сурсн 5518 эрлһн орҗ ирв, теднәснь 4562 эрлһ күцәгдв. Тиигәд техническ эв-арһар теткхиг сурсн улс цуг кергтә тоотар теткгдв, эднә эрлһс 83 процентд күцәгдв. Региональн әңг 706348 кегдл гемтә-шалтгта улст йилһҗ өгв, эн кергт 22 сай арслң олзлгдв.
- Бидн цааранднь чигн гемтә улсин эрлһс бүклднь күцәхәр шунҗ көдлхвидн. Темдглхәс, социальн даатхлһна саңгин туслмҗиг электронн эв-арһар шаңһа туслмҗин негдсн порталар авч болҗана. Тер мет давсн җилин апрель сарас авн МФЦ эн туслмҗиг бас күргҗәнә,- гиҗ Ю.Ургадулова зәңглв.
Селвлцәнд орлцачнр хәләгдсн төрәр ухан-тоолврарн хувалцҗ, нөкцҗ үүлдхин тускар үгцв.
Мана зәңгч