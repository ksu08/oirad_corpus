Тууҗин багшнр нег концепцәр көдлх
14-10-2014, 17:52 | Таңһчин зәңгс
Нидн февраль сард РФ-н Президент Владимир Путин мана орн-нутгин дундын школмудын төлә әрәсән тууҗин негдүлсн дегтр тогтах кергтә гиҗ келлә. Тегәд тер цагас авн мана орн-нутгт шишлң төсв бәәдл-җирһлд тохрагдҗана. Эн төриг хаһлхин төлә көдлмшч баг тогтагдла. РАН-а академик, олна тууҗин Институтын директор Александр Чубарьяна һардврт эн баг әрәсән тууҗин концепц болн дегтр белдҗәнә.
әрәсән сурһуль-эрдмин болн номин министр Дмитрий Ливанов 2016 җилд школмудыг әрәсән тууҗин негдүлсн дегтрәр теткхмн гиҗ нидн зәңгллә. Болв эн җил нег концепц, тууҗин кесг дегтрмүд белдгдхинь олнд келв. Тегәд тууҗин багшнр шинәр көдлхин төлә эркҗән уга мергҗлтән өөдлүлх зөвтә. Хальмг Таңһчин багшнр бас эн керг-төрт шунҗ орлцхнь лавта.