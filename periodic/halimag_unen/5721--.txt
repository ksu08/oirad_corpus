Суусарн өнр, бәәсәрн байн Лариновихн
12-05-2017, 17:09 
Кезә нег цагт баһчуд нег-негнәннь зөв медәд, амн үгән, дуран өгәд, өрк-бүлән өндәлһнә. үрн-садан һарһад, мал-герән өскәд, кен ахан күндләд, кен бичкнән эрклүләд, нег-негнәннь седкл медҗ бәәхлә, энүнәс нань юмн керго. Тиим өрк-бүлд кишг-буйнь ирдг болҗана.
Күн болһна җирһлд өрк-бүл гисн ончта юмн. Тегәд чигн күн болһн эврәннь өрк-бүлдән эңкр болна. Юңгад гихлә гер-бүлнь, өөрхн улснь кезәд чигн санан-седклинь медлцҗ, тулг-түшг болҗ, бәәдл-җирһлин күчр-күндиг дааҗ һархднь дөң болна.
Городовиковск балһснд Лариновихнә өнр өрк-бүлиг кесгнь меднә. Татьяна болн Евгений Лариновихн хөрн хойр җилдән хамдан. Баһ цагтан өрк-бүлән өндәлһсн эдн ниитәһәр бәәһәд, нег-негнәннь седкл медәд, нег-негән тевчәд, нег-негән һундалго, сән-сәәхн бәәцхәнә. Лариновихнә өрк-бүл олн үртә болдгнь орта гиҗ сангдна. Юңгад гихлә Евгений болн Татьяна бийснь өнр-өсклң гер-бүлд өсҗ-боссмн. Эдн тавн үртә: дөрвн күүктә болн нег көвүтә. Ууһн үрнь Александра Москва балһсна әрәсән государственн аграрн университетд - Тимирязевин нертә селәнә эдл-ахун академьд сурһуль сурчана. Энүг эк-эцкнь мөңг өгч магистратурт сурһҗана. Хойрдгч үрнь Саглара Элстин Т.Хахлынован нертә медицинск колледж төгсәснә хөөн таңһчин бичкдүдин больницин реанимацин әңгд
көдлҗәнә. Дарук хойр күүкнь Женя болн Даяна Городовиковск балһсна 3-ч тойгта дундын школд 10-ч болн 4-ч класст сурчана. Күүкднь сурһулян йилһән сәәнәр сурна. Женя бичкнәсн авн юм зурхдан дурта болдмн. Тегәд чигн зурлһна школд зуг "5" гисн темдгүдәр сурҗ, билгән өргҗүлсмн. Школан төгсәһәд, Москван архитектурн университетд орх күсл зүүҗәнә. Даяна дуулдг билгтә. Олн зүсн керг-үүлдврмүдт шунҗ орлцҗ, билг-эрдмәрн әмтиг байрлулна. Тер мет үүдәгч марһаст орлцҗ, нүүрлгч ормс эзлнә. Отхн үрнь Байр "Малыш" гидг бичкдүдин садт орна.
Урднь Евгений Лариновин эк-эцкнь Городовиковск района Ахнуд хотнд бәәҗ. Хөөннь эднә өрк-бүл хам-хоша бәәх Бурул селәнд нүүҗ ирсмн. Энд школд сурв, энд хөв-кишгән олв. Евгений болн Татьяна школд орснас авн нег-негән меднә, ах классмудт сурчахднь эднә седклд дурн үүдв. Школан төгсәснә хөөн эдн өркән өндәлһҗ, җирһлин хаалһар хамдан хөрн хойр җил йовна.
Түрүләд баахн өрк-бүл Бурул селәнд бәәдг билә. Евгений Юрьевич эдл-ахуд көдлҗәсмн, Татьяна Николаевна күүкдән хәләһәд, герин көдлмшән кедг билә. Эднә өрк-бүл гер-деерән така, нуһс, һалу, һаха, үкр бәрдг бәәсмн. Дөңцл эдл-аху өрк-бүлин теҗәлд ик дөң болна. Болв күүкднь өсәд-босад, ах классмудт сурх цаг ирхлә, Лариновихнә өрк-бүл Городовиковск балһснур нүүҗ һарв. Энд хуучн гер хулдҗ авв. Тер кевәрн баһ-саһар һаха, така-шову бәрдг болв. Татьяна Николаевна күүкдән хәләһәд, цаглань халун хотынь өгәд, така-шовудан өскәд, тәрә-темс урһана, тиигәд өдрин дуусн герин көдлмш чилхш. Евгений Юрьевич фермерск эдл-аху секҗ, тәрә тәрлһнә керг күцәнә. Болв гертән бәәхлрн амр суухш, даңгин бийдән
көдлмш олна. Эн болхла бас герин көдлмш әдл кедг, күүкдтән оньган өгч сурһдг эцк мөн. Йирин Татьяна болн Евгений нег-негнәннь седклиг медҗ, хоорндан ниитәһәр бәәнә.
Өрк-бүлин җирһл күүкд улсин һарт гиҗ келҗ болхмн. Өрк-бүлин таал, хәрлцән күүкд күүнә һарт бәәнә. Татьяна авалиннь зовлң, байр медҗ, әдл хувалцдг төләднь эднә хоорндк хәрлцән сән болна. Цаглань дөңнәд келсн җөөлн үг, хәләц яһҗ үнлгднә гиһит. Хальмг уул авъясар гер-бүлиг толһалдгнь залу күн болдмн. Евгений йоста залу, энтн өрк-бүлиннь туст йир дааврта күн. Тавн үрән әмтнә күүкдәс дуту угаһар, цугинь күцц кевәр теткҗ өскҗ-босхҗана. Хаҗуһас эднд нөкд болдг күн уга, эдн зуг бийстән нәәлнә. Нам зәрмдән эдн элгн-садндан дөң болҗ, бәәсәрн хувалцна.
Татьяна Николаевна герән һардад, кергтә таал тогтаһад, йир ик даавр зүүҗәнә. Эн медмҗән угаһар цуһараһинь хамцулад, нег юмар соньмсулад, бичкн-бичкн көдлмш кедг дасхад, цуһар хамдан кедгиг дасхв. Тегәд чигн эднә өрк-бүл бат болна. Эк-эцк хойр оньдин үрн-садндан килмҗән күргҗ, күүкдтәһән күүнддг цол даңгин олна.
Хойр хората гернь бичкн болад, хот уудг немр хора болн бийән уһадг бәәр кеһәд уудулад, кец-таалынь ясрулв. Тер бийнь эн хойр хорад олн үртә өрк-бүл яһҗ багтҗ бәәдмб гиҗ саннач.
Болв Лариновихн кезәд чигн урмдан геехш. Герин эзн Евгений бүлдән ик чигн гер экләд тосхҗана. Хашаднь герин улынь тәвгдв, удлго шин гер босххнь маһд уга. Өөрнь дөң-түшг болдг, нүдн-амн болдг эңкр күн бәәхлә ямр чигн күнд-күчр бәәдлиг дааҗ һарч болхмн.

Маргарита АРЗАЕВА


ПОЗДРАВЛЕНИЕ
15 мая - Международный день семьи
Уважаемые жители Республики Калмыкия!
Сердечно поздравляю вас с Международным днем семьи!

Для каждого из нас семья - это главная опора в жизни, залог спокойствия и гармонии, источник традиционных нравственных ценностей и любви. Именно семья дает нам силы и уверенность в успехе, поддерживает и вдохновляет на новые свершения.
Испокон веков культ семьи, традиции семейственности были и остаются одними из главных ценностей культуры калмыцкого народа. Республика Калмыкия гордится трудовыми, творческими, спортивными семейными династиями.
Наша главная задача сегодня - поддерживать и укреплять традиции семейственности, оказывать всемерную помощь молодым семьям, воспитывать подрастающее поколение в духе патриотизма, уважения к старшим. Ведь только в атмосфере любви, добра и взаимопонимания можно воспитать полноценную личность, передать лучшие ценности и традиции, научить терпимости, уважению к труду.
Пусть каждый дом нашей республики будет всегда наполнен веселыми и счастливыми детскими голосами, взаимопонимание, мир, согласие царят в каждой семье.
От всей души желаю вам в этот замечательный праздник крепкого здоровья, счастья и семейного благополучия!

Глава
Республики Калмыкия А. Орлов
***
Жителей республики с Международным днем семьи также поздравили Председатель Народного Хурала (Парламента) РК А.Козачко и Председатель правительства РК И.Зотов.