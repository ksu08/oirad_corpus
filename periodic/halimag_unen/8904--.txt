Эмчнр дамшлтарн хувалцҗана
09-10-2018, 10:22 
Эн өдрмүдт Əәдрхн балһснд Прикаспийск орн-нутгудын нарт-делкән III конференц болҗана. "Өдгә цага медицинә чинртә төрмүд" гидг нерәдлһтәһәр болҗах конференцд 10 орн-нутгин элчнр орлцҗана, энтн эрүл-менд харлһна болн медицинск сурһуль-эрдмин специалистнр. Эн керг-үүлдвр Астраханск государственн медицинск университетин 100 җилә ончта өөнд нерәдгдҗәнә.
Конференцин көдлмшт Хальмг Таңһчин эрүл-менд харлһна министр Юрий Кикенов бас орлцҗана. Эн керг-үүлдврт орлцачнр эрүл-менд харлһна делгрлтин, медицинә номин болн дамшлтын чинртә төрмүдин, өдгә цагт олзлгдҗах шин технологийсин болн нань чигн төрмүдәр болх күүндврмүдт ухан-тоолврарн хувалцхмн. Прикаспийск орн-нутгудас ирсн номтнр болн эмчнр дамшлтарн хувалцҗ, нөкцлтин болн хамцу үүлдврин туст залһлда батрулхмн.
Мана зәңгч