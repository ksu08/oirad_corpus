әрәсән Президентин суңһврт цугнь белн
20-12-2017, 10:39 
Шин 2018 җилин хамгин чинртә йовдл - әрәсән Президентиг март сарин 18-д суңһлһн болхнь лавта. Таңһчин суңһврин комиссь эн кампаниг дигтә-даратаһар бүрдәхин төлә белн бәәнә гиҗ Александр Николаевич темдглв. Ут-турштан таңһчар 14 территориальн болн 250 участкин комиссь көдлх, теднә үүлдвриг 1959 күн күцәх. 2017 җилин июль сард кесн то-дигәр өдгә цагт мана таңһчд 211282 суңһач бәәнә.
Ода суңһвр бүрдәһәчнрин мергҗлтинь болн белдвринь өөдлүллһнд һол оньг өггдҗәнә, тегәд таңһчин суңһврин комиссин гешүд райодар болн селәдәр йовад, террриториймүдин болн участкудын комиссьмүдин гешүдлә занять кеһәд, дамшлт-медрләрн хувалцв. Дәкәд январь-февраль сард эдн цааранднь сурһулян сурх. Тер мет олн үүлдвртә цутхлңгин (МФЦ) көдләчнр бас сурһуль сурх.
Цуг комиссьмүдин гешүд йилһгдсн бәәнә. Зәрм участкудар - райодар болн Элстд бюллетеньсиг түргәр тоолдг 22 шин комплекс (КОИБ) тәвгдх. Ямаран участкудт тедн тәвгдхинь әрәсән ЦИК йилһҗ өгх. Тиим кевәр цугнь суңһврт белн. Цуг участкуд негдгч давхрт бәәнә, мөч тату улс дууһан өгхин төлә бас цуг таал бәәнә. Цуг участкуд компьютерәр теткгдх, тиим көдлмш ода күцәгдҗәнә.
ТүРВәН һуна