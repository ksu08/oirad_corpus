Андһар
15-05-2018, 10:23 
Дәәг һатлсн мини наһцхнр Даван Манҗ, Бован Манҗ хоорндан күүндв. "Прямое попадание," - гиҗәнә. "Тернь юмб?" - гиҗ намаг сурхла. "Тер беш үзҗәнч? Товин сумн тер бешт тусхла, беш болн өөрнь зогсчасн наһцх эгч үмсн болад уга болад йовҗ одх," - гиҗ наһцх нанд цәәлһв.
- Зеекә, медвч?
- Медүв, - гиһәд хәрүһинь өгләв.
Хойрдгч наһцхм болхла дәәнә өмн кадров цергт церглҗ йовла. Уулын батальона сержант Ар үзгин Кавказд дәәнә доладгч, нәәмдгч өдртнь немшнрлә харһад, халдҗ йовсан бичгтән бичсинь келх кергтә. Намрла фронтд туссмн. Түүнә хөөн бичг ирдгән уурв. Манахс бичг бичәд хәәҗ-хәәҗ зогсла. Мини хойр наһцх дәәнә һалд зәңг уга геедрв. Экнь болхла, мана ээҗ, хошуда әңгә харахна төрлә күүкн, әәрһүдә төрлә Төлмҗн Семена шавтад, Чита госпитальд шаван эдгәһәд, хаврин эклцәр хәрү Булһн. Бичгән дуусхиннь өмн келхәр бәәнәв. Эн көрстә һазр деер экәс эңкр күн уга. Ээҗ насни турштан көвүдән күләһәд, сәәһән хәәв.
Ода җиртә би, нег му зень, олн медтхә гиһәд бичг бичснь тер. Дотран хадһлҗ йовсан бичхләм чееҗм гиигрәд одв. Ээҗин хорма атхад өсләв гиҗ келдүв, ичтн угав. Ээҗм намаг залу гиһәд өсклә.
МИКТә Владимир