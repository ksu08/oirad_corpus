Шуд зәңглҗ болхмн
10-10-2018, 11:00 
Кемр таңһчин әмтнд электрокүчнлә залһлдата ямр нег төр учрхла, терүнә тускар онлайн шуд кевәр электрокүчәр теткҗәх организацд зәңглҗ болхмн. 2018 җилин сентябрь сарас авн "МРСК Юга" ПАО теткҗәх һазрмудт, тер тоод Хальмг Таңһчд, Ростовск, Əәдрхнә, Аһшин областьмудт "Россети" компаня "Светлая страна" гидг портал көдлмшән эклв.
әмтнд түргн кевәр электрокүчәр теткдг организацла залһлда бәрх арһ өгх күслтәһәр "Светлая страна" портал тогтагдсн болдг. Эн шин эв-арһ олзлҗ, эдләчнр эврәннь төрин тускар, шам унтрсн болну, электрокүчнә обрудовань эвдрсн болну, терүнә тускар зәңглҗ чадхмн. Кемрҗән әәмшгтә бачм бәәдл тогтхла, бачм цергллтин телефона 112, 101 тойгудар җиңнүлх кергтә.
Порталд илгәсн зәңг "Россети" ПАО-н зүүцүллһнә негдсн цергллтүр тусна. Цааранднь әмтнә илгәсн зәңгиг шуд кевтән компаня специалистнрт күргҗ медүлнә. Зәңг илгәснә хөөн нәәмн хонг давад хәрүһинь илгәхмн. Төр эркҗән уга хаһлгдхмн, эс гиҗ терүг хаһллһна болзг темдглхмн.