"Стартап-ралли" конференц болв
18-09-2018, 11:34 
Одахн Геленджик балһснд "Биотехмед" гидг конференц болв. Терүнд әрәсән фармацевтическ, биотехнологическ, медицинск болн косметологическ промышленностин предприятьмүдин экспортн делгрлтин төр хәләгдв.
Конференцин пленарн сүүрт "Эрүл-менд харлһн" гидг келн-улсин төсвәр өргн күүндвр болв. әрәсән промышленностин болн хулд-гүүлгәнә министр Д.Мантуров, РФ-н эрүл-менд харлһна министрин дарук Е.Камкин, "Ростех" шаңһа корпорацин генеральн директор С.Чемезов сүүрт орлцв. Тер мет фармацевтическ болн биотехнологическ отраслин төлә баһ наста кадрмудыг белдлһнә, профилактикин, диагностикин, эмнлһнә болн реабилитацин шин эв-арһс үүдәҗ һарһлһна төрмүдәр секцсин көдлмш бүрдәгдв. Форумин көдлмшт мана таңһчас медицинск зәңгллһнә-шинҗллтин Цутхлңгин һардач Бадма Натыров орлцв.
Конференцин чилгчәр "Стартап-ралли" гидг медицинск төсвсин марһана аш диглгдв. Финалд һарсн хөрн орлцач төсвән бәәдл-җирһлд тохралһнд конференцд орлцсн инвестормудын дем авв.
Барт белдснь ДООҖАН Наталья