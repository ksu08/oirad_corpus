Өрән амрар өгхин төлә
13-01-2018, 09:38 
2018 җилин январь сарин 9-әс авн цуг орн-нутгин, тер дотр Хальмгин зарһин приставмуд, өртә улсас мөңгинь зуг банкин POS-терминалар дамҗулҗ авдг болхмн. Күүнә мөңгиг бийдән эзлҗ авлһна йовдлмудыг хөрх, өр неклһнә кергиг ясрулх, әмтнд амр болтха гисн күслтәһәр әрәсән ФССП тиим шиидвр һарһсмн.Ода күцәгч керг-үүләр некчәх өриг кредитн учрежденьсәр, зарһин приставмудын әңгүдт бәәх POS-терминалмудар дамҗҗ, эс гиҗ электронн кевәр өгч болхмн. Энүнәс иштә әмтнә цаг болн зарһин приставмудын чигн көдлмшин цаг әрвлгдхмн, юңгад гихлә терминалмудыг болн электронн сервисиг өдр сө уга олзлҗ болхмн. Терминалар дамҗулҗ, өрнә мөңгән өгч, терүг иткүлҗәх цаасан зарһин приставд үзүлх кергтә.
Таңһчд үүлддг әрәсән ФССП-н Заллтын шишлң сайтд орад, "Банк данных исполнительных производств" гидг зәңгллһнә халх секҗ, өртә угаһан медҗ болхмн. Эврә дурар цаглань өрән эс өгхлә, тер өрн деернь цуглулгч мөңг немәд авна. әмтнәс баһ гиснь миңһн арслң, предприятьмүдәс 5 миңһн арслң бәрҗ авна.

Маргарита АРЗАЕВА