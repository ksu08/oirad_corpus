Патьринь хулдад, өринь даңцав
18-09-2018, 11:25 
Элст балһсна зарһин приставмудын 1-ч тойгта әңгин көдләчнр өртә күүнә патьринь бәрәнд авв. Дарунь терүгинь таңһчд үүлддг Росимуществин территориальн заллтар дамҗҗ хулдсмн. Аштнь аһуһарн 74,6 дөрвлҗн метр тогтаҗах патьрнь 1 215 895 арслңгар хулдгдв. Темдглхд, эн җилин нәәмн сарин эргцд 1 186 миңһн арслң күрчәсн нег патьр хулдгдв. Дәкәд болхла 38 сай арслң мөңгнә 24 патьриг өрән некчәсн банкст өггдв.