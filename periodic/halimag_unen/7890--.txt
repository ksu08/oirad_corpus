Хальмг тууҗин шинҗләч
21-04-2018, 09:43 
Моңһл үндстә келн-улсин этнографьд нерәдсн Геннадий Авляевин шинҗллтс орн-нутгин номин тууҗд онц темдгтә девсңд хүврв. Тер мет \u201cтөгрг ширән\u201d сүүрт орлцачнр хальмг улсин сойлын зөөриг болн авъясиг хадһллһна, хәәврин-шинҗлгч үүлдврин халхар Геннадий Авляевин орулсн ик тәвцинь онц темдглв.
\u201cТөгрг ширән\u201d сүүриг РАН-а КНЦ-н директор Виктория Куканова һардв. Номин илдклиг РАН-а КНЦ-н директорин дарук, тууҗин номин доктор Эльза Бакаева, Хальмг госуниверситетин профессор, әрәсән тууҗин кафедрин һардач Александр Каманджаев, ИКИАТ институтын социологическ шинҗллтин әңгин һардач Софья Лиджи-Горяева, РАН-а КНЦ-н тууҗин, археологин болн этнологин әңгин ах номин көдләч В.В.Бадмаев, тууҗин номин кандидат Светлана Убушиева, Хальмг ГУ-н доцент В.Н.Авлиев, искусствоведеня доктор Светлана Батырева, филолог номин доктор Тамара Басангова, социологическ номин кандидат Людмила Намруева умшҗ, номт Геннадий Авляевин олн халхин үүлдврин тускар тодрхаһар келҗ өгв.
Сүүрт номтнр, күч-көлснә ветеранмуд, номин болн үүдәгч интеллигенц, сурһуль-эрдмин учрежденьсин, А.Амр- Санана нертә Келн-улсин библиотекин элчнр орлцв.
ҖААХАН һуна