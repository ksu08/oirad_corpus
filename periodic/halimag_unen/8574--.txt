Күн болһнд оньган өгх зөвтәвидн
29-08-2018, 10:16 
"Справедливая Россия" парть КПРФ-ин тактикиг олзлҗана, энд ик тоомср эзлдг әмтн ода деерән уга. Региона әмтнә олн төриг күцәдг социальн повестк эднд уга. Райодар кесн эднә харһлтс чигн баһ. Тер мет "Патриоты России" парть шунлтан өөдлүлх зөвтә. ЛДПР агитацдан һоллгчдан бәәрн СМИ-д барлдг тоотан олзлҗана. Эднә хәләцнь тер кевәрн үлдҗ, ик сольвр уга. Тиим кевәр суңһврт диилх таал ода "Единая Россия" партьд болн КПРФ-д бәәнә гиҗ келҗ болҗана",- институтын директор ашлв.
Талдан политологуд энүнә тоолврла зөвшәрв. "Йосна органмудын олн җилин туршарт цуг райодар болн селәдәр күцәҗәх кергүд теднә өргн үүлдвриг тодрхаһар үзүлҗәнә, тиим күцәмҗтә кергүдин тоог икдүләд йовх кергтә, тиигхлә йосиг, йосна партиг дөңндг улсин тонь чигн өсәд йовх. Иргч суңһвр таңһчин Толһачд итклән өглһнә референдумла, терүнә суңһврла әдл юмн болх. Тегәд эн кампань йир ик дааврта болҗана. Аштнь хойр парть шин парламентин ханьд орх гиҗ санҗанав - "Единая Россия" болн КПРФ, эндрк бәәдл, йосна органмудын күцәсн көдлмшин ашнь тиим болҗана",- гиҗ хәләцән Андрей Серенко медүлв.
Суңһачнрин ик зунь "Единая Россия" партьд иткҗәнә, тер иткмҗиг икдүлхин төлә йосна органмуд көдлмшән цааранднь шунмһадулҗ, олн улсла залһлдаһан батрулҗ үүлдврән ил кевәр күцәх йоста гиҗ күүндврт орлцачнр ашлвр кев.

ТүРВәН һуна