Оютнрт мөңгнә дем өгв
25-12-2018, 09:47 
Одахн Элстд, Хальмг университетд, өнчн болн бәәдл-җирһлин күнд таалд туссн баһчудт Шин җилин өмн өргнд дем күрглһнд нерәдсн хург болв. Энд факультетмүдин деканмуд, оютнр, специалистнр орлцв. Түрүләд баһчудын эрүл-мендиг ясруллһна төрәр Хальмг ГУ-н санаторий-профилакторийин ах медсестра Тамара Сарангова келҗ өгв. Энд олн зүсн профильтә эмчнр көдлнә, тегәд оютнр медицинск цутхлңд ирәд, эрүл-мендән ясрулҗ чадҗана гиҗ эн темдглв.
- Тиим ик туста көдлмш күцәснднь профилакторийин коллективд ханлтан өргҗәнәв. Мана оютнрт нам балһсна поликлиникд одад керг уга, профилакторийин эмчнр эднә эрүл - мендинь шинҗлҗ эмннә. Таднас кен профилакторийд одна?- гиҗ ректор Бадм Салаев сурв. Болв хургт ирсн оютнр дунд тиим күн олдсн уга. Тернь сән чигн болх гиҗ ректор темдглв, болв эврәннь эрүл-мендин тускар баһ цагасн авн ухалх кергтә. Тегәд факультетин деканмудт оютнрин эрүл-менд бүртклһнд улм ик оньган өгх селвг өггдв.
Күнд бәәдлд туссн, дөң керглҗәх болн өнчн оютнрт профкомд ирәд эрлһ бичх кергтә, тиигхлә эднд материальн дөң күрггдх. Федеральн закаһар тиим керг-үүлдвр күцәгдҗәнә. Эн җил баһ биш мөңгн эн кергт һарһгдв, социальн кесг дем энүнә ул деер өггдв.
Ода 7 өнчн оютнд дем өггдҗәнә, кемр эдн олна көдлмшт орлцҗахла, сәәнәр сурчахла, стипендьд бас немлт авх. Тегәд сәәнәр суртн, лекцас болн семинармудас бичә дуттн, гиҗ ректор келв. Мана университетин оютнрин тоод әрәсән чемпионмуд, волонтермуд, нань чигн активистнр бас йовна, эдн бас немлт стипендьдән авна.
Тер мет эк-эцк угаһар үлдсн оютнрт федеральн заканла ирлцәтәһәр ямаран дем күрггдҗәхин тускар финансин-экономическ әңгин һардач Очир Мацеков келҗ өгв. Федеральн бюджетин мөңгнәс эднд учебникүд, хувц-хунр, хот-хол хулдҗ авхин төлә 16 миңһ шаху арслң өггднә. Ут-турштан Хальмг-н өнчн оютнрт болн социальн дем керглҗәх нань чигн баһчудт 27 сай арслң өггднә. Тиигчкәд эднә әңг җил болһн немр мөңг авлһна туск эрлһиг орулҗ өгнә. Эн җил номин болн ах сурһулин министерств 5 сай 200 миңһн арслңга немлт өгв, дем керглҗәх цуг оютнрт тернь өггдв.
Олна көдлмшт шунмһаһар орлцҗах оютн Виталий Самойлов Хальмг ГУ-н һардвр эднд дем болн мөрә өгчәснә төлә ханлтан өргв. Эн бииһин ансамбльд орлцҗана. 4-ч курст сурчахдан үүрмүдләһән хамдан Францд, Итальд одад ирҗ. "Күн болһн олна көдлмшт, спортд, билг-эрдмин кружокд эс гиҗ ансамбльд орлцхар бәәхлә, түүнә санань күцх",- гиҗ Виталий келв.
Тер мет талдан факультетмүдин студентр профкомд ханлтан өргв. Энд кезә чигн оютнрин эрлһиг цаглань авна, тегәд чигн баһчуд демән удан күләхш. Өрк-бүлтә оютнрт чигн ик дөң күрггднә. Талдан регионас ирсн оютнр түрүн саамд эмәһәд олна көдлмшт орлцдго бәәсмн. Дәкәд иҗлдәд, шин үүрмүдән олад, волонтермуд болн нань чигн активистнр болсмн.
- Маднд материальн дөң өгсн деерән, бүлән үг келәд, мана күцәҗәх кергиг, мана билг-эрдмиг, шунлтын дөңннә, терүнә төлә ханлтан өргхәр седләв. Цуг вузмудт тиигҗ сәәнәр оютнрла залһлда бәрнә гиҗ келҗ болшго,- гиҗ гуманитарн факультетин оютн Софья Бадмаева келв.
-Бидн университетд сурчах цуг баһчудт оньган өгхәр седнәвидн. Одахн өрк-бүлтә оютнрт дөң боллавидн. Тиим йовдл мадниг байрлулна. Оютнр сурсн деерән бичкдүдән асрна, тернь бас сән, олнд туста йовдл. Тегәд таднас күн болһн тиим туста үүлдвр күцәхлә сән болх. Күцәмҗд күрхәр седҗәх цуг баһчудыг дөңнх седкл зүүнәвидн. Мадн дару-дарунь харһлтс кеҗ мана университетин делгрлтин тускар келх зөвтәвидн. Сурһулян, номин шинҗллтән ясрулхин төлә бәәдг цуг эв-арһиг олзлтн, бидн оньдин дөң болад бәәхвидн, эрүл-мендән батрулхин тускар бичә марттн, Хальмг университет шүүҗ авсндтн ханлтан өргҗәнәв, университет таднд улм ик урмд өгтхә, күцәмҗ бәрх седкл зүүлһтхә, -гиҗ Бадм Салаев оютнриг урмдулв.
ТүРВәН һунаОдахн Элстд, Хальмг университетд, өнчн болн бәәдл-җирһлин күнд таалд туссн баһчудт Шин җилин өмн өргнд дем күрглһнд нерәдсн хург болв. Энд факультетмүдин деканмуд, оютнр, специалистнр орлцв. Түрүләд баһчудын эрүл-мендиг ясруллһна төрәр Хальмг ГУ-н санаторий-профилакторийин ах медсестра Тамара Сарангова келҗ өгв. Энд олн зүсн профильтә эмчнр көдлнә, тегәд оютнр медицинск цутхлңд ирәд, эрүл-мендән ясрулҗ чадҗана гиҗ эн темдглв.
- Тиим ик туста көдлмш күцәснднь профилакторийин коллективд ханлтан өргҗәнәв. Мана оютнрт нам балһсна поликлиникд одад керг уга, профилакторийин эмчнр эднә эрүл - мендинь шинҗлҗ эмннә. Таднас кен профилакторийд одна?- гиҗ ректор Бадм Салаев сурв. Болв хургт ирсн оютнр дунд тиим күн олдсн уга. Тернь сән чигн болх гиҗ ректор темдглв, болв эврәннь эрүл-мендин тускар баһ цагасн авн ухалх кергтә. Тегәд факультетин деканмудт оютнрин эрүл-менд бүртклһнд улм ик оньган өгх селвг өггдв.
Күнд бәәдлд туссн, дөң керглҗәх болн өнчн оютнрт профкомд ирәд эрлһ бичх кергтә, тиигхлә эднд материальн дөң күрггдх. Федеральн закаһар тиим керг-үүлдвр күцәгдҗәнә. Эн җил баһ биш мөңгн эн кергт һарһгдв, социальн кесг дем энүнә ул деер өггдв.
Ода 7 өнчн оютнд дем өггдҗәнә, кемр эдн олна көдлмшт орлцҗахла, сәәнәр сурчахла, стипендьд бас немлт авх. Тегәд сәәнәр суртн, лекцас болн семинармудас бичә дуттн, гиҗ ректор келв. Мана университетин оютнрин тоод әрәсән чемпионмуд, волонтермуд, нань чигн активистнр бас йовна, эдн бас немлт стипендьдән авна.
Тер мет эк-эцк угаһар үлдсн оютнрт федеральн заканла ирлцәтәһәр ямаран дем күрггдҗәхин тускар финансин-экономическ әңгин һардач Очир Мацеков келҗ өгв. Федеральн бюджетин мөңгнәс эднд учебникүд, хувц-хунр, хот-хол хулдҗ авхин төлә 16 миңһ шаху арслң өггднә. Ут-турштан Хальмг-н өнчн оютнрт болн социальн дем керглҗәх нань чигн баһчудт 27 сай арслң өггднә. Тиигчкәд эднә әңг җил болһн немр мөңг авлһна туск эрлһиг орулҗ өгнә. Эн җил номин болн ах сурһулин министерств 5 сай 200 миңһн арслңга немлт өгв, дем керглҗәх цуг оютнрт тернь өггдв.
Олна көдлмшт шунмһаһар орлцҗах оютн Виталий Самойлов Хальмг ГУ-н һардвр эднд дем болн мөрә өгчәснә төлә ханлтан өргв. Эн бииһин ансамбльд орлцҗана. 4-ч курст сурчахдан үүрмүдләһән хамдан Францд, Итальд одад ирҗ. "Күн болһн олна көдлмшт, спортд, билг-эрдмин кружокд эс гиҗ ансамбльд орлцхар бәәхлә, түүнә санань күцх",- гиҗ Виталий келв.
Тер мет талдан факультетмүдин студентр профкомд ханлтан өргв. Энд кезә чигн оютнрин эрлһиг цаглань авна, тегәд чигн баһчуд демән удан күләхш. Өрк-бүлтә оютнрт чигн ик дөң күрггднә. Талдан регионас ирсн оютнр түрүн саамд эмәһәд олна көдлмшт орлцдго бәәсмн. Дәкәд иҗлдәд, шин үүрмүдән олад, волонтермуд болн нань чигн активистнр болсмн.
- Маднд материальн дөң өгсн деерән, бүлән үг келәд, мана күцәҗәх кергиг, мана билг-эрдмиг, шунлтын дөңннә, терүнә төлә ханлтан өргхәр седләв. Цуг вузмудт тиигҗ сәәнәр оютнрла залһлда бәрнә гиҗ келҗ болшго,- гиҗ гуманитарн факультетин оютн Софья Бадмаева келв.
-Бидн университетд сурчах цуг баһчудт оньган өгхәр седнәвидн. Одахн өрк-бүлтә оютнрт дөң боллавидн. Тиим йовдл мадниг байрлулна. Оютнр сурсн деерән бичкдүдән асрна, тернь бас сән, олнд туста йовдл. Тегәд таднас күн болһн тиим туста үүлдвр күцәхлә сән болх. Күцәмҗд күрхәр седҗәх цуг баһчудыг дөңнх седкл зүүнәвидн. Мадн дару-дарунь харһлтс кеҗ мана университетин делгрлтин тускар келх зөвтәвидн. Сурһулян, номин шинҗллтән ясрулхин төлә бәәдг цуг эв-арһиг олзлтн, бидн оньдин дөң болад бәәхвидн, эрүл-мендән батрулхин тускар бичә марттн, Хальмг университет шүүҗ авсндтн ханлтан өргҗәнәв, университет таднд улм ик урмд өгтхә, күцәмҗ бәрх седкл зүүлһтхә, -гиҗ Бадм Салаев оютнриг урмдулв.
ТүРВәН һуна