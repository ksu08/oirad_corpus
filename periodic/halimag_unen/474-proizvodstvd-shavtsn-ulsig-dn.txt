Производствд шавтсн улсиг дөңҗәнә
30-09-2014, 09:59 | Таңһчин зәңгс
Кесг җилин туршарт әрәсәд «Об обязательном социальном страховании от несчастных случаев на производстве и профессиональных заболеваний» гидг Федеральн Закан күцәгдҗәнә. Эн заканла ирлцҗ производствд шав авсн улсиг шанһ дөңнҗ, шишлң көлгн-күчәр тедниг теткнә. Иим үүлдвриг ФСС-ин көдләчнр күцәнә. Тегәд 2001-ч җиләс авн эн җил күртл мана таңһчин региональн әңгд көдлмшин халхар шав авсн 134 күүнәс шишлң көлгн-күчн кергтә гисн эрлһн орҗ ирсмн.
Ода деерән ут тоодан 91 күн 133 машиһәр теткгдв. Заканла ирлцҗ 7 җил давад шав авсн күн шинәс көлгн-күчәр теткгднә, иим 42 күн дәкнәс маши авсн бәәнә. Көлгн-күчн иим улст ик тусан күргнә гих кергтә, зәрмнь талдан көдлмш олҗ авв. Эн җил Элст балһсна 2 бәәрн күн болн Көтчнрә района Ергенинский селәнә бәәрн иргн «Лада –гранта» гидг машиһәр теткгдв.