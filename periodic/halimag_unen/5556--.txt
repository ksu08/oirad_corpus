Петр Надбитовин өөдән ачлвр
19-04-2017, 10:26 
"Өөрднр" бииһин театрин художественн һардач Хальмгин болн әрәсән искусствин ачта үүлдәч, Хальмгин Герой Петр Надбитов "Балет" журналын күндтә ачлврар темдглгдв. Тернь "Рыцарь народного танца" гидг номинацд тиим тоомсрта нер зүүсн йовдл болҗана. Нертә артист, билгтә һардач Петр Тимофеевич Надбитовиг "Хальмг үннә" коллектив эн ачлврлань йөрәҗ, ут нас зүүҗ, энүнәс өөдән олн ачлвр авч, таңһчан туурулҗ йовтха гиҗ йөрәҗәнә.
Апрелин 27-д Москвад эн ачлврнь байрин бәәдлд бәрүлҗ өггдхмн. К. Станиславскийин болн В. Немирович -Данченкон нертә Московск академическ көгҗмин театрт "Душа танца" гидг мөрән лауреатнриг күндлҗ,
мөрәһинь бәрүлҗ өгхмн. "Балет" журнал үүдәс\u043d \u043cөрән эн җилә 16 лауреат дунд Хальмг Таңһчин элч Петр Надбитов йовна. Деер заагдсн "Рыцарь народного танца" гидг номинацд "Өөрднр" бииһин театрин художественн һардач темдглгдв. Профессиональн үүлдврин туст ик тоомсрта журналын мөрә авлһн ик чинртә. Хальмг хореографин күцәмҗтә үүлдвриг тернь үнлҗәнә. Москвад болх лауреатнрин гала-концертд "Өөрднр" бииһин театр билгән үзүлхмн.
Москва орхин өмн "Өөрднр" Элстд хойр ик концерт апрелин 21-д болн 22-т үзүлхмн. "Җаңһр" кинотеатрт концертмүд болхмн.

ҖИРһЛИН Кермн