Сурһульчнр дөрлдв
27-03-2018, 09:19 
Олимпиадын эклцәр, сурһуль-эрдмин болн номин министрин дарук Герман Санджарыков үг келҗ, орлцачнрт күцәмҗ дурдв. Школын сурһульчнр болн билгтә гиичнрнь ду дуулад, би бииләд, бичкн болв чигн, күчтә гидг концертән олна оньгт тусхасмн.
Олимпиадын орлцачнр арвн йисн секцәр хувагдад, тавн предметәр дөрлдсмн: хальмг келн, хальмг утх-зокъял, төрскн һазрин тууҗ болн сойл, тод бичг, бурхн-шаҗна сойлын үндсн. Күсдундур часин эргцд күүкд-көвүд хоорндан дөрлдҗ, медрлән болн билгән үзүлв. Тер өдр олимпиадын йовудт сурһульчнр "Җаңһр" дуулвриг келәд, түүнә сюжетин тускар күүндвр тогтаҗ марһлдв. Хальмг ГУ-н болн школын багшнр, РАН-а Хальмг номин цутхлңгин номтнр, сурһуль-эрдмин министерствин көдләчнр болн нань чигн специалистнр олимпиадын жюрид орлцҗ, сурһульчнрин медрлиг шалһв.
Эн олимпиад Хальмг Таңһчд җил болһн давулгдна. Сүүлңк марһанд миниципальн девсңгин дииләчнр болн давсн җилин олимпиадын дииләчнр орв, ут тоодан һурвн зун тавн күн орлцв.
Мана зәңгч