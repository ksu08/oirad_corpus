Школур байртаһар йовна
24-03-2018, 10:01 
- Өдгә цагт Хальмг Таңһчд школмуд, бичкдүдин садмуд олар тосхгдҗана. Эврә Дуудвртан эн тоотын тускар Хальмг Таңһчин Толһач темдглв. 9-ч микрорайонд Зая-Пандитын нертә хальмг тохм үндсни сойлын гимназь секгдснд би икәр байрлҗанав. Энд өдгә цагин некврлә ирлцҗәх оборудовань углҗ тәвгдв. Шалтгта сурһульчнрин төлә цуг таал энд бүрдәсмн. Бичкдүд школур байртаһар йовҗана. Шин школ эднд йир таасгдҗана. Энд тренажерн зал болн бассейн бәәнә. Цуг багшнрт энтн йир ик байр. Эн школд мини ачнр сурчана. Эднд ик спортивн зал таасгдҗана. Школын хөөн эдн олн-зүсн кружокд йовна. Хальмг Таңһчин Толһач Алексей Орлов шин школ тосхлһна төрт ик оньган өгәд, мана бичкдүдт иим сәәхн бәәшң белглснд ик ханлтан өргҗәнәв.
- Ут наста, бат кишгтә болтн,
Оньдин дөрвн цагт амулң-менд бәәтн, гиҗ йөрәҗәнәв.

Санҗин Кермн