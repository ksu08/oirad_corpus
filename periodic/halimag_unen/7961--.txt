Медрлтәнь диилв
28-04-2018, 08:55 
Одахн "Ойрат-Арена" гидг спортивн цутхлңд харань тату болн сохр улсин дунд шатрар болн дөөвәр марһан болв. Марһанд 35 күн орлцв. Тедн Элстәс болн таңһчин райодас ирв. Марһан долан девсңгәс тогтла. әмтнә эрүл-менд батруллһна болн тедниг спортар соньмсуллһна төлә эн керг-үүлдвр бүрдәгдв. Энтн җил болһн таңһчин спортын болн баһчудын политикин министерствин дөңгәр давулгдна. Шатрар болсн марһанд Святослав Джакинов болн Алтан Эняев диилвр бәрв. Күүкд улсин дунд Наталья Матвеева диилв. Дөөвәр болсн марһанд Александр Менкубушаев, күүкд дунд Зинаида Назарова нүүрт һарв. Дииләчнриг жюри дипломсар болн мөңгнә мөрәһәр ачлв.
САНҖИН Кермн