СОНКО-н төлә семинар болхмн
05-09-2018, 10:36 
Хальмг Таңһчин социальн делгрлтин, күч-көлснә болн көдлмшәр тетклһнә министерств әрәсән юстицин министерствин Хальмг Таңһчин заллтла хамдан социальн халхар үүлддг коммерческ биш организацсин (СОНКО) төлә зәңгллһнә семинар бүрдәҗәнә. Олна төлә туста туслмҗ күргҗәхиг иткүлхин төлә СОНКО ямаран керг-үүлдврмүд күцәхин туст эднд цәәлһвр өггдхмн.
Семинар Элст балһснд таңһчин әмтнә социальн теткврин комплексн цутхлңд август сарин 23-д 15 часла болхмн. Эн керг-үүлдвр бүрдәһәчнр коммерческ биш олна организацсиг терүнд орлцтн гиҗ үрвр кеҗәнә.