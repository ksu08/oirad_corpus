Эмчнр мергҗлтән өөдлүлв
30-10-2018, 10:08 
әрәсән Өмн үзгин болн Ар Кавказин федеральн округудын терапевтнр одахн Ростовск медицинск университетин улд болсн семинарт орлцв. Эн керг-үүлдвр ВИЧ-гемиг эрт илдкҗ авлһна төрт нерәдгдв.
ВИЧ/СПИД гемәс хөрлһнә халхд үүлддг нүүрлгч учрежденьсин специалистнр эн әәмшгтә гем илдкҗ авлһна, терүг эмнлһнә туст дамшлтарн хувалцв. Семинарт орлцачнр шин медрл хоршаҗ мергҗлтән өөдлүлв. Хальмг Таңһчас эн семинарт шишлң медицинск дөң күрглһнә Цутхлңгин терапевтнр болн специалистнр орлцв.
Ростов-на-Дону балһснд терапевтнрин дәкәд нег селвлцән болв. әрәсән Өмн үзгин округин терапевтнрин регионмудын хоорндк селвлцәнд түргн медицинск дөң күрглһнә болн хуучта медәтә улсиг эмнлһнә төрмүд хәләгдв. Терүнд таңһчин эрүл-менд харлһна министерствин ах терапевт О.Тягинова орлцв.