Таңһчин Толһачин өдр-бүр Архиепископ Юстинианла харһв
21-10-2014, 11:41 | Таңһчин зәңгс
Таңһчин Толһач Алексей Орлов Элстин болн Хальмгин архиепископ Юстинианла харһҗ күүндв. Архиерей Юстиниан Толһачиг йөрәһәд, йосна көдлмшин завсрт харһҗ күүндх цаг олснднь ханлтан өргв. Шаҗн болн йосн хойр олн әмтнә сә хәәлһнә көдлмшт үүлдврән хамцулҗ үүлдҗәхин тускар хойр халх мендин үгдән келв. Суңһврин йовудын кемд, йирини үүлдвртән чигн райодар йовсн цагтан архиепископиг әмтн икәр күндлҗ тоссинь үзҗәснә тускар Алексей Орлов темдглв.
Суңһврин хөөтк бәәдл-җирһлд үүлдврән зүүцүлҗ үүлдхин төлә эн харһлт кегдҗәхинь Юстиниан темдгләд, өөдән үүлд орснас авн түрүн зун өдр болҗах кем өөрдҗәхиг заав. Эн цагин дотр кегдсн көдлмшин тускар келв. Шаҗн болн шаҗнд шүтдг улс обществин нег хүвнь болҗана. Тегәд олнд туслгч көдлмшт үүлдврән хамцулх кергтән тускар күүндвр һарв.
Ормдан зогслго уралан дешәвд йовдг улс хаалһиг давҗ һарна гиһәд, обществин делгрлтд оюни, шаҗна үүлдвр баһ биш чинр зүүдгинь күүндврт орлцачнр темдглв.
Ушкана Сувсн