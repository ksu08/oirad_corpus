Бичкдүдин зөв харсхар
21-11-2018, 09:49 
Одахн Краснодар балһснд әрәсән Өмн үзгин федеральн округин субъектсин күцәгч йосна органмудын, өнчн болн эк-эцкнрин хәләвр уга үлдсн бичкдүдин организацсин һардачнрин селвлцән болв. Терүнд насни дигт күрәд уга өнчн бичкдүдин социальн харслтын, эрүл-менд харлһна төрмүд хәләгдв. Тер мет өнчн болн эк-эцкнрин хәләвр уга үлдсн бичкдүдин организацсин үүлдвриг ясруллһна, тедниг әрәсән правительствин тогтаврар батлгдсн некврлә ирлцүллһнә төр бас босхгдв.
Хальмг Таңһчас эн селвлцәнд "Насни дигт күрәд уга бичкдүдин социальн хорһдл" гидг учрежденя һардач Ольга Ташнинова орлцв.