Алексей Орлов Хальмгин шаҗн ламла харһв
09-10-2018, 10:16 
Октябрин 8-д Таңһчин Толһач Алексей Орлов Хальмгин шаҗн лам Тэло Тулку ринпочела харһҗ күүндв. әрәсәд, Моңһлд, СНГ-н нутгудт Дала ламин гегәнә күндтә элч болҗах шаҗн лам Күңкл Багшла кесн харһлтсин тускар келҗ өгв.
Шидр Швейцарьт Дала ламин гегәнлә харһҗ күүндснә тускар шаҗн лам Тэло Тулку ринпоче келәд, Хальмг Таңһчин тускар, энд бәәдл ямаран болҗахин тускар тодрха цәәлһвр өгснәннь тускар соңсхв. Европейск орн-нутгудар Дала ламин гегән йовҗ, ном хәәрлсн харһлтст хальмгуд чигн орлцсиг шаҗн лам темдглв.
Найнас давҗ һарсн насндан мана Күңкл Багш сән эрүл-менд бәәнә. Харһлтсан зураһар кеһәд, олн улсла харһҗ номиг хәәрлҗ йовна. Европас ирснәннь хөөн Дала ламин гегән Энткгин һазрт олн сурһульчнртан ном хәәрлсмн. Тер номднь Тыван болн Хальмгин элчнр орлцсна тускар шаҗн лам келҗ өгв.
Җилин чилгч күртл Дала ламин гегән Японьд одх зурата. Шин җилд үүлдврнь ямаран болхин тускар ода деерән зәңглгдәд уга. Хальмгт ирх седклнь йир ик. Эндәс сән зәңг күләҗәнә. Цугтан тегәд зальврад, ном умшад, буйнч үүлдвр күцәһәд, мана Күңкл Багш әрәсәд ирх зөв авх цагинь өөрдүлхмн.
ҖИРһЛИН Кермн