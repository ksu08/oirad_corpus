Курбан-байрам эвиг батрултха!
22-08-2018, 10:10 
Эндр, август сарин 22-т, мусульман улс Курбан-байрам гидг һоллгч сән өдрән темдглҗәнә. Эн сән өдрлә олн әмтиг таңһчин Толһач Алексей Орлов йөрәв. "Цуг делкән мусульманмудын төлә Курбан байрам - хамгин дурта болн күндтә сән өдр. Эн олна байр әмтиг хамцулҗ, обществд өр-өвч болн буйнч седклин, кен негән күндллһнә санан-седкл батрулна, ислам шаҗна үнтә тоотын гүн учр-утхинь илдкнә.
Мана цуг олна керг - авъясан хадһлҗ, эвин болн тогтурта бәәдл, хамдан нег-негән күндлҗ, медҗ бәәлһнә заңшалыг батруллһн мөн. Эн олна байр гер болһнд хөв-кишг, өрк-бүл болһнд ни-негн бәәдл, маңна тиньгр җирһл авч иртхә!" - гиҗ Йөрәлин бичгт келгдҗәнә.
Тер мет таңһчин Улсин Хуралын (Парламентин) Ахлач Анатолий Козачко болн правительствин Ахлач Игорь Зотов исламд шүтдг цуг улсиг эн ик сән өдрлә йөрәҗ, эднд хөв-кишг эдлҗ, таңһчд тогтурта эвин сәәхн бәәдл хадһлҗ йовхиг дурдв.
Мана зәңгч