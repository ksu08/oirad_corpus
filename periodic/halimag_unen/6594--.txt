Яшкульд ик байр болв
31-10-2017, 09:25 
Района һардачнр ямр нег халхин йилһән сән көдләчнрт белгүд бәрүлҗ өгв. Ирсн гиичнр бүлән үг келәд, белгән нерәдәд, Яшкулин улсиг цаһан седкләсн йөрәв.
Района ончта өөнд нерәдгдсн байр өрүн эрт экләд асхн ора күртл болв. Элстәс "Өөрднр" гидг бииһин театр ирҗ, билг-эрдмәрн әмтиг байрлулв. "Десантник" гидг дәәнә-патриотическ клубин гешүд цергә даалһвр күцәһәд эв-дован үзүлв. Бичкдүдин төлә олн зүсн наадн бүрдәгдҗ давулгдв, футболар марһан болв. Асхн 20 час күртл байрин дискотек болн марһас болв.
Байрин туск тодрха материал эн долан хонгин пүрвә өдр һарх тойгт умштн.

Санал МАНДЖИЕВ