ТӨРСКН КЕЛН
- Ода, мана цагт,
Орс кел дасхмн,
Төрскн келн гидгтн
Төрүц керг уга.
Эврә таңһчасн давхла,
Эңдән орсар күүнднә.
Төрскн келәрн келхлә,
Терүг күн медхш … -
Институт төгсәсн күн
Иигҗ келсинь соңслав,
Төрскн келән һолснднь
Терүнд икәр һунднав,
Таджик, орс, осетин,
Туркмен, армян, абазин,
Молдаван, грузин келәр
Мана нутгт келцхәнә.
Цугтан эдн сән,
Цугтаһинь бн күндлнәв,
Болв хама бәәвчн
Би хальмгаһар дуулнав.
Төрскн кел нанд
Төрхәрә заяч заяҗ.
Эн насн-җирһлдән
Эврәһәрн кел гиҗ!