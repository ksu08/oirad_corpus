Тавн уулын белд
Үгнь болн айснь Кануков Харти Бадиевич

Тавн уулын белднь
Товин сумн асхрна,
Товин сумн асхрвчн / 2д
Төрән һартан авий. / 2д

Хойр уулын белднь
Хорһлҗн сумн асхрна,
Хорһлҗн сумн асхрвчн / 2д.
Хортан дарҗ авий. / 2д

Көк теңгсин көвәд,
Көлгн бийән амрай,
Көлгн бийән амрвчн / 2д
Көөсн дәәсән дарий. / 2д

Өндр харһан намчд
Өрин герлнь мандлна,
Өр дорк орчлңдан / 2д
Оньдин менд җирһий. / 2д

Нәрхн харһан намчд
Нарни герлнь мандлна,
Нарн дорк орчлңдан / 2д
Насни туршар җирһий. / 2д