Сөм хамрта парнцс
Үгнь болн айснь олн - әмтнә

Сөм хамрта парнцслань
Сөрглдн бәәҗ чавчлдлав.
Чавчлдн гиҗ чавчлдсн угав,
Әмнәннь арһд чавчдлав.

Маштг бор мини
Маля дахҗ цемшнә,
Мана нойн Җууҗа
Моску темцәд мөрлнә.

Тасрха гүүдлтә бор мини
Тагтын амнд күрнә,
Тавн түмн парнцсиг
Тагтын амнд чавчий.

Моңхг болсн парнцс
Моску балһс иднә,
Мана нойн Җууҗа
Маниг яһтха гилә.

Богдд күрн үкнә бидн,
Богшурһа мет ниснә бидн,
Борлад ирсн парнцсиг
Болдан моктл чавчна бидн.

Оһтр хар парнцсла
Орсиг харсҗ чавчлдна,
Орсиг харсҗ чавчлдхинь
Оньдин төвкнүн болтха.