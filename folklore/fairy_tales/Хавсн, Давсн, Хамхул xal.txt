22. ХАВСН, ДАВСН, ХАМХУЛ ҺУРВН
Хавсн, Давсн, Хамхул һурвн тавта сән бәәрнд нутглҗаһад, гер бәрҗ авна. Амр сән бәәһә бәәтлнь, ик салькн хур болад, геринь салькн авад одн гиһәд бәәхлә, Хамхулнь герән дарулхар һарна. Салькн авад одна.
Хавсн Давсн хойр гертән күләҗ-күләҗ ядчкад, геринь хур салькн авн гиһәд бәәхлә, Давсн дарулхар һарад, хурд урсад одна.
Хавсн күләҗ-күләҗ ядчкад: «Ода эдн яһсн энв, лавта әл хәәҗ одвл", - гиһәд һарад хәәҗ йовтлнь, нег ноха харһад терүг иднә.

Очиров Номто. Живая старина. На калм. и русск. языках. Элиста: Калм. кн. изд-во, 2006. 398 с.
С. 87

