Ноха яһҗ нəəҗ хəəв

Кезəнə-кезəнə бəəҗ. Ноха модн дунд, кеер бəəдг бəəҗ. Цаг оңгдарад, үүдвртə болад, Ноха һанцардна. «Ода яахмб?» – гиҗəһəд бийдəн нəəҗ хəəнə.
Нег дəкҗ ут хаалһар гүүҗ йовхла, өмнəснь өсрəд Туула һарч ирнə.
– Ай, Туула, Туула, наарич! Бидн хамдан бəəһəд,
нəəҗнр болхмн болвза?
– Сəн, сəн, зөвтəв, – гиҗ бас һанцарҗ йовсн Туула хəрү өгнə.
Ноха Туула хойр тер өдртəн хамдан хонна. Зөвəр унтсна хөөн, генткн сөөһəр Ноха хуцна. Терүнə дуунас чөчəд, Туула серəд келнə: «Ноха, бичə хуц. Чини ду соңсад Чон ирəд мадниг идх», гинə.
«Ода яахмб? Му нөкдлə харһв. Туула əəмтхə бəəҗ,Чониг хəəнəв, терүнлə бəəнəв», гиҗ Ноха ухална.
Өрүн болна, өдр эклнə. Ноха Чониг хəəһəд олна.
– Чон, Чон, бидн нəəҗнр болад хамдан бəəхмн болвза? – гиҗ эвтəһəр Ноха сурна.
– Сəн, сəн, зөвтəв, – гиҗ Чон сөөлңкə дууһар келнə.
Асхн болна, Ноха Чон хойр хамдан хонна. Зөвəр унтсна хөөн, генткн сөөһəр Ноха хуцна. Терүнə дуунас Чон чөчəд, Туула сернə.
– Ноха, бич хуц! Аю соңсхларн мадниг идчкх, – гиҗ Чон келнə.
«Эн бас əəмтхə бəəҗ. Аю хəəх кергтə», – гиҗ санад
Ноха Чонас салад йовна. Өдртəн йовҗ, йовҗ Ноха Аюг хəəһəд олна.
– Аю , Аю, нəəҗнр болад хамдан бəəхмн болвза? – гиҗ Ноха сурна.
– Сəн, сəн, зөвтəв, – гиҗ Аю хəрү өгнə.
Өдр чилхлә, харңһу болна. Ноха Аю хойр хамдан хонна. Сөөни өрәлин цагла Ноха дассн кевәрн чаңһар хуцна. Аю чочад сернә:
– Ноха, бичә хуц! Чини ду соңсад Күн ирәд мадниг алх.
«Ода яахмб? Аю бас әәмтхә бәәҗ, му нәәҗлә харһҗв. Күн эднәс чидлтә болҗана», – гиҗ санад, маңһдуртнь Кү хәәнә.
Өдрин дуусн гүүҗ, гүүҗ Күүг олад авна.
– Күн, Күн, хамдан бәәхмн болвза? Би һанцардҗанав, – гиҗ Ноха келнә.
– Сән болхгов, хамдан бәәсн деерлм. Бәәхмн, – гиҗ Күн зөвән өгнә.
Тер өдртән Күн Ноха хойр харһад хамдан хонна. Сөөднь Ноха дәкн хуцна. Терүнә дуунас Күн сернә:
– Хот хәәҗәнчи? Хот белн, авад ид. Болв намаг унтхла, бичә серүл, арһул хуц.
– Сән, соңсув, – гиҗ Ноха келнә.
Тер цагас авн Ноха Күүг таасад хамдан бәәдг болв. Күн хамгин чидлтә, хамгин зөргтә болҗ һарв.
Туульс. Сказки: [для дошкол. и млад. шк. возраста]. – Элиста: Центр «Теңгрин уйдл», 2014. – 32 с.: ил. c. 4-15.
Шуграева В.К., литобработка, 2014

