Күн бөк

Кезәнә нег эмгн өвгн хoйр бәәҗ. Нег хөөһән алад, делүһәрнь дееҗ бәрәд, дееҗинь һурадг күүкд уга бoлад хoнҗ. Өрүнднь бoсад йoвҗ йoвтл, делүн мөснд наалдҗ oч.
– Делүн, чи үңгад мөснд наалдвч? – гиҗ өвгн сурна.
– Мөсн бөк, – гинә.
– Мөсн, мөсн, бөквч? – гиҗ сурна.
– Бөк, – гинә.
– Нарнд юңгад хәәлдвч? – гиҗ сурна.
– Нарн бөк, – гинә.
– Нарн, та бөквт? – гиҗ сурна.
– Бөк, – гинә.
– Уулд юңгад тoрнат? – гиҗ сурна.
– Уул бөк, – гинә.
– Уул, уул та бөквт? – гиҗ сурна.
– Бөк, – гинә.
– Күүнд юңгад малтулнат? – гиҗ сурна.
– Күн бөк, – гинә.
Күүнәс бөк юмн уга бoлв.

Хальмг улсин туульс. Составитель Б.Б. Кикеева. Волгоград: ОАО «Альянс «Югполиграфиздат», ВПК «Офсет», 2012

