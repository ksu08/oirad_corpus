Эмгн өвгн хойриг чон яһҗ меклҗ

Кезәнә нег хотнд угатя өвгн эмгн хойр тарһн шар күүктә, тавн ямата бәәҗ.
Нег өрүн эрт герин һаза чон ирәд, үүдн хоорнд уульн дуулна:
– Өвгн эмгн хойрин амбр-умбр сәәхн, тарһн шар күүкнә утцн-шүрүснь сәәхн, уйсн уйдлнь сәәхн, тавн ямана ноосн-булнь сәәхн!
Тиигәд давтад бууляд бәәхләнь, өвгн эмгндән келнә:
– Чи соңсвч, ямаран кевтә мадниг чон буульн уульҗахиг? Тачал хаһцнав. Һарад нег ямаһан өгнәв.
Өвгн һарад, чонд нег ямаһан өгәд тәвчкнә. Тер кевтән чон өдр өнҗәд ирдг болв. Ууляд-бууляд бәәҗ, ямадынь неҗәдәр зөөһәд чиләнә.
Өвгн эмгн хойр тачал хаһцад, чоныг цадхад, тарһн шар күүкән атхад үлднә. Тегәд амсн-умснь чилҗ.

Хальмг туульс. Элст: Герл, 2009. х. 423.

