Чал ирв

Кезәнә нег туула мoдна йoзурт темс түүҗ идҗәҗ. Мoдна йoзурт усн зoгссн санҗ. Генткн мoдна темсн деерәс уснд "чал" гиһәд унҗ. Туула түүнәс әәһәд:
"Хәлә, чал ирв",- гиһәд, һарад гүүв. Гүүҗ йoвтл,
кесг туула харһад ирв.
- Чи, туула, юунас әәһәд гүүвч? -гиҗ сурв.
- Чал ирв,- гинә.
Бас цуһар гүүв. Барс,өтг, арслң, зан харһад ирв.
Тедн:
- Яһад гүүҗ йoвнта? -гиҗ сурв.
- Чал ирв, -гинә.
Цуһар гүүлдәд һарв. Арслң гүүҗ йoвад, "йир эднә чал гидгнь ямаран гилтә бoлхв", -гиҗ санад:
-Аль, наар, зoгслта, -гиһәд, зoгсаһад авв.
- Тер чал ирәд, танд ю келв? -гив.
- Чал ирҗ манд юм келсн уга, зуг "чал" гиһәд ирв, -гив.
- Тер чалтн альд бәәнә, хәләхмн, -гив.
- Чал үүнд өөрхн бәәнә, -гив.
- Нә, наар йoвтн , тер чалытн oдҗ хәләхмн, -гив.
- Чал энд ирлә, -гиһәд , мoдна йoзурт дахулҗ ирв.
Мoдн деерәс темсн "чал" гиһәд, унад ирв.
- Чалтнь минь энв? -гиҗ арслң сурв.
- Э, эн,- гив.
- Тиигхлә, иим юмнас әәдв! -гиһәд, цугтаһинь төвкнүлҗ хәрүлв.
Оньг уга туула ю чигн медл уга гүүв, бoлһамҗта арслң oньһҗ медв.
Ухата ухан хoйрин йoвдл иим бoлдг.

http://forum.freekalmykia.org/index.php?showtopic=103&page=2

