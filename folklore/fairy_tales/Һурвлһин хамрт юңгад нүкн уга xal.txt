Һурвлһин хамрт юңгад нүкн уга

Шовун хан – Һәрд. Энүнә хатнь Шар шовун бәәҗ. 
Хаана хатн Шар шовун төрх цагнь болад: 
– Шовун хамгиг цуглулад, хамрарнь келкәд өгтн, теднә зо деер төрнәв, – гиҗ хаандан медүлҗ келнә.
Хан Һәрд хатнаннь үг соңсад, шовун хамгт зар тәвәд, цугтаһинь цуглулҗ авад, хамрарнь келкчкәд тоолхла, Һурвлһ дутна. Бийинь эс соңсснд хан уурлад, дәкн нег элч илгәнә. Хаана аюл хату болад, Һурвлһ элчиг дахад, күрч ирнә.
– Иим удан ю кеһәд бәәввч? – гиһәд уурлҗ бәәсн Һәрд һурвлһас сурна.
– Чиигтә цагт нисх җивр өглт, чилгр өдр үздг нүд өглт. Хонхднь хонад, үдлхднь үдләд, юм шинҗләд, йовад йовув, – гиҗ Һурвлһ хәрү өгнә.
– Тиигәд ю шинҗләд йоввч? – гиҗ Һәрд сурна.
– Һазр деер үкснь олмб, әмднь олмб, – гиҗ шинҗлүв.
– Тегәд алькнь олн санҗ?
– Унтсн күүг үкснд тоолхла, үкснь олн болв.
– Дәкәд ю шинҗлвч? 
– Унсн модн олмб, урһа модн олмб? – гиҗ шинҗлүв. 
– Тегәд алькнь олн санҗ.
– Үмкрсн модыг унснд тоолхла, унснь олн болв.
– Дәкәд ю шинҗлвч?
– Сөөнь олмб, өдрнь олмб? – гиҗ шинҗлүв.
– Тегәд алькнь олн санҗ?
– Будта өдриг сөөд тоолхла, сөнь олн болв.
– Дәкәд ю шинҗлвч?
– Эрнь олмб, эмнь олмб? – гиҗ шинҗлүв.
– Тегәд алькнь олн санҗ?
– Эмдән медгддг эр күүг эмин тоод тәвхлә, эмнь олн болв, – гинә. 
Эн үгин утхиг Хан Һәрд медәд, шовун хамгиг цугтнь тәвҗ көөһәд, эврәннь хатн Шар шовуг дурта һазртан одҗ төр бол гиһәд көөҗ оркҗ.
Түүнәс нааран Шар шовун усна үрү-хумхлд өндглдг болҗ. 
Тер учрар Һурвлһин хамрт нүкн уга болдгнь тер.

Саглр ээҗин туульс. Элст: Хальмг дегтр hарhач, 1989. х. 24.

Һурвлһ хамртан яһад нүкн уга болсмб?

Шовун хан Һәрд, энүнә хатнь Шар шовун бәәҗ. Хаана Шар шовун төрх цагнь болад ирхлә: 
– Шовун хамгиг цуглулад, хамрарнь келкәд өгтн. Теднә зо деер төрнәв, – гиҗ хаандан медүлҗ хатн келнә.
Хан хатнаннь үг соңсад, шовун хамгт зар тәвәд, цугтаһинь цуглулҗ авад, хамрарнь келкчкәд, зүсләд тоолхла, Һурвлһин тохм дутна.
Бийинь эс соңсснд хан ур төрәд, дәкн нег элч илгәнә. Хаана закан хату болад, ах Һурвлһ элчиг дахад, күрч ирнә.
– Иим удан ю кеһәд бәәввч? – гиҗ хан икәр цухл аңхрҗ Һурвлһас сурна.
– Чиигтә цагт нисх җивр хәәрллт, чилгр өдр үздг нүд хәәрллт? Хонхднь хонад, үдлхднь үдләд, орчлң шинҗләд, йовад йовув, – гиҗ Һурвлһ хәрү өгнә.
– Тегәд шинҗләд ю медвч? – гиҗ хан сурна.
– Һазр деер үкснь олмб, әмднь олмб, – гиҗ шинҗлүв.
– Тегәд алькнь олн болх бәәдлтә?
– Унтсн күүг үкснд тәвхлә, үкснь ик, олн болв.
– Дәкәд ю шинҗлвч? – гиҗ хан мөшкнә. 
– Унсн модн олмб, урһа модн олмб? – гиҗ шинҗлүв. 
– Тегәд альк моднь олн бәәҗ!
– Үмкрсн модыг унснд тоолхла, унснь олн болв, – гиҗ хәрү өгнә.
– Дәкәд ю шинҗлвч?
– Сөнь олмб, өдрнь олмб? – гиҗ шинҗлүв.
– Тегәд алькнь олн болҗ һарв?
– Будта өдриг сөөд тоолхла, сөнь олн болв.
– Дәкәд ю шинҗлвч? – гиҗ хан сурна.
– Эрнь олмб, эмнь олмб? – гиҗ шинҗлүв.
– Тегәд алькнь олн бәәҗ? – гиҗ хан сурна.
– Эминнь үлмәд бәәдг эриг эмин тоод орулхла, эмнь олн болҗ һарв. Эн келсн тоотын утхиг хан Һәрд медәд, шовун хамгиг цугтнь тәвҗ көөһәд, эврәннь хатн Шар шовуг дурта һазртан одҗ төр, – гиһәд, көөҗ оркҗ.
Түүнәс нааран Шар шовун усна үрү-хумхлд өндглдг болҗ. 
Һурвлһ хамрарнь келклһнд эс орсн учрар, хамртан нүкн уга болдг.

Очра Уташ, Чимдә Александра. Төрскн литератур: дунд школын 6-гч класст умшх дегтр. Элст: Хальмг дегтр һарһач, 1991. х. 20-21.

Һурвлһ хамртан яһад нүкн уга болсмби?

Шовун хан һәрд, энүнә хатнь Шар шовун бәәҗ. Хаана Шар шовун төрх цагнь болад ирхлә: 
– Шовун хамгиг цуглулад, хамрарнь келкәд өгтн. Теднә зо деер төрнәв, – гиҗ хаандан медүлҗ хатн келнә.
Хан хатнаннь үг соңсад, шовун хамгт зар тәвәд, цугтаһинь цуглулҗ авад, хамрарнь келкчкәд, зүсләд тоолхла, һурвлһин тохм дутна.
Бийинь эс соңсснд хан ур төрәд, дәкн нег элч илгәнә. Хаана закан хату болад, ах һурвлһ элчиг дахад, күрч ирнә.
– Иим удан ю кеһәд бәәвч? – гиҗ хан икәр цухл аңхрҗ һурвлһас сурна.
– Чиигтә цагт нисх җивр хәәрллт, чилгр өдр үздг нүд хәәрллт? Хонхднь хонад, үдлхднь үдләд, орчлң шинҗләд, йовад йовув, – гиҗ һурвлһ хәрү өгнә.
– Тегәд шинҗләд ю медвч? – гиҗ хан сурна.
– Һазр деер үкснь олмб, әмднь олмб, – гиҗ шинҗлүв.
– Тегәд алькнь олн болх бәәдлтә?
– Унтсн күүг үкснд тәвхлә, үкснь ик, олн болв.
– Дәкәд ю шинҗлвч? – гиҗ хан мөшкнә. 
– Унсн модн олмб, урһа модн олмб? – гиҗ шинҗлүв. 
– Тегәд альк моднь олн бәәҗ!
– Үмкәрсн модыг унснд тоолхла, унснь олн болв, – гиҗ хәрү өгнә.
– Дәкәд ю шинҗлвч?
– Сөөнь олмб, өдрнь олмб? – гиҗ шинҗлүв.
– Тегәд алькнь олн болҗ һарв?
– Будта өдриг сөөд тоолхла, сөөнь олн болв.
– Дәкәд ю шинҗлвч? – гиҗ хан сурна.
– Эрнь олмб, эмнь олмб? – гиҗ шинҗлүв.
– Тегәд алькнь олн бәәҗ? – гиҗ хан сурна.
– Эминнь үлмәд бәәдг эриг эмин тоод орулхла, эмнь олн болҗ һарв. Эн келсн тоотын утхиг хан һәрд медәд, шовун хамгиг цугтнь тәвҗ көөһәд, эврәннь хатн Шар шовуг дурта һазртан одҗ төр, – гиһәд, көөҗ оркҗ.
Түүнәс нааран Шар шовун усна үрү-хумхлд өндглдг болҗ. Һурвлһ хамрарнь келклһнд эс орсн учрар, хамртан нүкн уга болдг.

Виктор https://vk.com/wall-1985295?offset=4140&w=wall-1985295_4201%2Fall


Һурвлһин хамрт нүкн уга бoлдг учрнь

Шoвуна хан Һәрд, энүнә хатнь Шар шoвун бәәҗ. Хаана хатн, Шар шoвун төрх цагнь бoлад:
– Шoвун хамгиг цуглулад, хамрарнь келкәд өгтн, теднә зo деер төрнәв, – гиҗ хаандан медүлҗ келнә.
Хан Һәрд хатнаннь үг сoңсад, шoвун хамгт зар тәвәд, цугтаһинь цуглулҗ авад, хамрарнь келкчкәд, тooлхла Һурвлһ дутна.
Бийинь эс сoңсснд хан уурлад, дәкн нег элч илгәнә. Хаана аюл хату бoлад, Һурвлһ элчиг дахад ирнә.
– Иим удан ю кеһәд бәәвч? – гиҗ уурлҗ хан Һәрд Һурвлһас сурна.
Чиигтә цагт нисх җивр өглт, чилгр өдр үздг нүд өглт? Хoнхднь хoнад, үдлхднь үдләд, юм шинҗләд йoвад йoвув, – гиҗ Һурвлһ хәрү өгв.
– Тегәд ю шинҗләд йoвбч? – гиҗ хан Һәрд сурв.
– Һазр деер үкснь oлмби, әмднь oлмби гиҗ шинҗлүв.
– Тегәд алькнь oлн сәнҗ?
– Унтсн күүг үкснд тooлхла, үкснь oлн бoлв.
– Дәкәд ю шинҗлвч?
– Унсн мoднь oлмби, урһа мoднь oлмби гиҗ шинҗлүв.
– Тегәд алькнь oлн сәнҗ?
– Үмкрсн мoдыг унснд тooлхла, унснь oлн бoлв.
– Дәкәд ю шинҗлвч?
– Сөнь oлмби, өдрнь oлмби гиҗ шинҗлүв.
– Тегәд алькнь oлн сәнҗ?
– Будта өдриг сөөд тooлхла, сөнь oлн бoлв.
– Дәкәд ю шинҗлвч?
– Эрнь oлмби, эмнь oлмби гиҗ шинҗлүв.
– Тегәд алькнь oлн сәнҗ?
– Эминнь үлмәд бәәдг эр күүг эмин тooд тooлхла, эмнь oлн бoлв, – гив.
Эн үгин утхиг хан Һәрд медәд, шoвун хамгиг цугтнь сулдхад, эврәннь хатн Шар шoвуг:
– Дурта һазртан oч төр, – гиһәд көөҗ oркҗ.
Түүнәс нааран Шар шoвун усна үрү-хумһлд өндглдг бoлҗ. 
Һурвлһ хамрарнь келклһнд эс орсн учрар, хамртан нүкн уга бoлдг.

Хальмг туульс. Элст: Герл, 2009. х. 399-400.

