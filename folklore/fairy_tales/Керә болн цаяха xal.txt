Керә болн цаяха

Керә нисч йовна. Дора йовсн цаяхаг үзнә. Эн цаяхаг керә шүүрч авна. Модна ац деер суучкад, цаяхаг идхәр бәәнә. Үклән медсн цаяха келнә:
– Керә, керә, би чини эцкичн, экичн меддг биләв. Эдн сән шовуд билә.
– Угу, – гиҗ аман зааглл уга керә келнә. Цаяха дәкәд келнә:
– Керә, керә, би чини эгчнр болн ахнричн меддг биләв. Тедн чигн сән шовуд билә. Чи, керә, тедн дорхнь цуһараһаснь сәнч.
– Ага, – гиҗ аман секҗ хәәкрәд, цаяхаг керә уснд алдв.


Калмыцкие сказки: сборник/ на калмыцком языке. Составитель В.Д. Бадмаева. Элиста: ГУ «Издательский дом «Герел», 2009. с. 406.


