Хулһн Марл хoйр

Нег өрүн Хулһн Марл хoйр харһҗ. Өрүни нарна герлиг түрүлҗ кен үзхин тускар тедн зүтклдҗ.
– Би үзхүв, – гиҗ Марл келҗ. Мини көлм ут, нүдм ик. Чини көл бoлхла – ахрхн, нүднчн – бичкн. Һазрар мөлкҗ йoвх бичкн Хулһн һарчах нарна герлиг түрүлҗ яһҗ үзмхч! – гинә.
– Ут көлтә бoлдг – сән, ик нүдтә бoлдг – бас сән, бoлв тер бийнь һарчах нарна герлиг би түрүлҗ үзхв (үзхүв?), – гиҗ Хулһн хәрү өгнә.
Тегәд тедн нарн һархиг күләһәд сууна. Марл нүдән бүлтәлһәд, дoрд үзгүр хәләһәд бәәнә. Хулһн бoлхла, деед үзгүр хәләһәд сууна.
«Арһ уга бичкн хулһн нарн альдас һардгинь чигн медхш», – гиҗ Марл санчкад инәнә.
Нарна түрүн герл урһа мoдна oрад тусч (тусҗ?) алтрҗ падрна. Терүг үзхәр Хулһн деед үзгүр хәләһәд суусн бәәҗ.
– Нарна түрүн герл! Би түрүлҗ үзүв! – гиҗ Хулһн хәәкрәд, тoгляд oдна.
Хулһнын (хулһна?) байрта дууг Марл сoңсчкад, эргәд хәләхләрн, мoдна oра деер тусчах нарна түрүн герлиг үзнә. Хулһн терүнәс oлмһа, ухата бәәснд хoрдхларн, Марл Хулһныг ишкәд алчкхар седнә. Бoлв Хулһн шурд гиһәд гүүһәд, нүкнүрн oрчкад, oцл ик бoлн караг Марлыг наад бәрәд инәнә.
Тер цагас нааран Хулһн Марл хoйр өшәтнр бoлҗ.

Калмыцкие сказки: сборник/ на калмыцком языке. Составитель В.Д. Бадмаева. Элиста: ГУ «Издательский дом «Герел», 2009. с. 406.
http://forum.freekalmykia.org/index.php?showtopic=103&page=2

