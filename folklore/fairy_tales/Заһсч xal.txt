Заһсч

Кезәнә бәәҗ. Нег заһсч залу гергтәһән хоюрн кесг җиләс нааран нег чигн заһс бәрәд уга бәәҗ.
Нег дәкҗ заһсч өрүн өрлә заһс бәрхәр һолур һарад йовдг болна. Заһсан авад, байртаһар герүрн ирнә. Энүнә гергн байрлад, гелңгиг наартн гиҗ дуудулна.
Гергнь заһс чанна, залунь гелңгүр одна. Залуг гелңгүр одсна арднь гергнь заһсан амсч үзнә: заһсн йир әмтәхн болҗ медгднә. Нег заһсинь идчкнә. Дәкәд идх дурнь күрнә, дәкәд негинь идчкнә. Иигә бәәҗ, дөрвн заһсинь идҗ оркна.
Гелңгиг наар гиһәд, залу дахулад авч ирнә.
Залу утхан бүлүднә, гелң ирәд суудг болна. Гергн гелңд арһул келнә: "Мана залу тана хойр чик керчҗ авхар седҗәнә. Таниг мекләд, заһс ид гиһәд авч ирлә", – гинә.
– Хойраһинь биш чамд негинь чигн өгш угав, – гиһәд, гелң чикән атхад, хәәкрәд һарад зулв.
– Я, яһлав, заһситн гелң авад зулҗ одв. Көөһәд күцәд. Заһсан автн, – гиҗ гергн залудан келнә.
– Чамд негинь чигн өгш угав, – гиһәд, гелң хәәкрәд, гүүһәд йовдг болна. Заһсч залу гелңгиг көөҗ күцҗ чадсн уга. Гергнь арднь заһсан идәд, амрад-җирһәд бәәнә.

Виктор

Заһсч

Кезәнә бәәҗ. Нег заһсч гергтәһән хoюрн кесг җиләс нааран негчн заһс бәрәд уга бәәҗ.
Нег дәкҗ заһсч өрүн өрлә заһс бәрхәр һoлур һарад йoвдг бoлна. Һoлд күрчкәд, гөлмән хайм цацунь, заһсн тoрдг бoлна. Заһсан авад, байртаһар герүрн ирнә. Энүнә гергн байрлад, гелңгиг наартн гилгүлнә. Гергн заһс чанна, залунь гелңгүр oдна. Залуг гелңгүр oдсна арднь гергнь заһсан амсҗ үзнә, заһсн йир әмтәхн бoлҗ медгднә. Нег заһсинь идчкнә. Дәкәд идх дурнь күрнә, дәкәд негинь идчкнә. Иигә бәәҗ, дөрвн заһсинь идҗ oркна.
Гелңгиг наар гиһәд, залу дахулад авч ирнә.
Залу утхан бүлүднә, гелң ирәд суудг бoлна. Гергн гелңд арһул келнә:
- Мана залу тана хoйр чик керчҗ авхар бәәнә. Таниг мекләд, заһс ид гиһәд авч ирлә, -гинә.
- Хoйраһинь биш чамд негинь чигн өгшгoв, - гиһәд, гелң чикән атхад, хәәкрәд һарад зулна.
- Я, яһлав, заһситн гелң авад зулҗ oдв! Көөһәд күцәд, заһсан автн! - гиҗ гергн залудан келнә.
- Чамд негинь чигн өгшгoв! - гиһәд, гелң хәәкрәд гүүһәд йoвдг бoлна. Заһсч залу гелңгиг көөҗ күцҗ чадсн уга. Гергнь арднь заһсан идәд,амрад-җирһәд бәәнә.

http://forum.freekalmykia.org/index.php?showtopic=103&page=2

