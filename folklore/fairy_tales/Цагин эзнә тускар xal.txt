Цагин эзнә тускар

Юнгад хальмг улсин литд зәрмдән давхр өдр бәәдв, зәрмдән нег өдр дутдв? 
Орчлнгд цагин күчтә эзн гиһәд бәәдич. Цагин залач болдг. Өдрмүд болхла, энүнә үлмәд бәәдг. Цагин эзнүр кенчн күрдго, кенчн энүнд заквр өгч чаддго үмн. Цагин эзн һучн сәәхн хатта. Эднь күчр сәәхн, герлднь сө зүүһәр үм уйҗ болм сәәхн. Цагин эзн нег ормдан суудго, мел нарт делкә эргәд бәәдмн. Тиим заята чигн. Кемр делкә эргдгән уурлхла, цаг зогсҗ одхмн, һазр деерк әмтә киитә юмн, һазрин урһмл - цуһар үкч одх билә. 
Һучн сәәхн делкә төгәлҗ бәрсн күчр сәәхн бәәшнгтә. Бәәшнг болһнд нег хатнь бәәҗ. Цагин эзн орчлнг эргсн цагтан хатн болһндан неҗәд хондг санҗ. Һучн хатндан - һуч хондг. Тиигҗ сар күцдг мөн. Болв, хатн болһндан эн даранднь неҗәд өдр давулхш. Хатдаснь кен негнь таасгдхла, терүнднь хойр өдр даранднь хонна, эс таасгдсинь давад һарч одна. Нег хатнд хойр сө давулсн цагт давхр өдр гиҗ тоолгдна, талдан хатан давад һархла, нег өдр дуту болдгнь тер (тасрха өдр гинәвидн).

Биткеевин Айсин "Кююндврч"ас авлав эн тууль
//tales.freekalmykia.org/5.htm

