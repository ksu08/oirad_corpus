Өвгн эмгн хойр

Кезəнə санҗ [бәәҗ] эмгн өвгн хойр санҗ [бәәҗ]. Өвгн түлəнд одна. Хəрҗ йовад нег зү олҗ авад заагтан хавчулҗ окв. Гертəн хəрҗ ирəд эмгндəн түнүгəн келв. Эмгн келв: «Зү махладан хатхдмн, түлəн заагт хавчулдмн биш». 
Дəкҗ hарч йовад нег сүк олҗ авна. Тигəд махлаhан буучҗ, сүкəн хавчулад эмгндəн авч ирнə. Тиигəд эмгн келҗəнə: «Сүкиг бүснəн ард хавчулад оркдг бишви?» - гиҗ келнə. 
Һурв дəкҗ hарад нег кичг олҗ авад бүснəн ард хавчулҗ авч ирнə. Эмгн келҗəнə: «Кичгиг, кееч-кееч гиhəд дахуулад авад ирдгмн» - гинə. 
Дөрв дəкҗдəд hарад йовна. Нег кесг гелңгүдлə харhад тедниг «кееч-кееч» гиhəд дуудад бəəв, тедн улм цааран йовцхана. Өвгн күрч ирəд эмгдəн яhcан келв. Эмгн келҗəнə: «Гелңгүдлə харhхларн гертəн наар гиҗ авад хот өгдмн». 
Тав дəкҗдəд hарад йовна нег долан чонла харhад тедниг: «Манад ирҗ хот уутн!» - гив. Тиигхлə тедн күрч ирəд өвгиг идчкв.

Записано Густавом Йоном Рамстедтом (швед. Gustaf John Ramstedt) в экспедиции 1904 года, издано в 1909 году.
https://vk.com/wall-69812053_3117


