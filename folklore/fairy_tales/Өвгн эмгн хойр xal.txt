Өвгн эмгн хойр

Кезəнə бәәҗ. Эмгн өвгн хойр бәәҗ. Өвгн түлəнд одна. Хəрҗ йовад нег зү олҗ авад түлн заагтан хавчулҗ оркв. Гертəн хəрҗ ирəд эмгндəн терүгəн келв. Эмгн келв: «Зү махладан хатхдмн, түлəн заагт хавчулдмн биш». 
Дəкн өвгн hарч йовад нег сүк олҗ авна. Тиигəд махлаhан буучҗ, сүкəн хавчулад эмгндəн авч ирнə. Тиигəд эмгн келҗəнə: «Сүкиг бүсиннь ард хавчулад оркдг бишви?» - гиҗ келнə. 
Һурв дəкҗ өвгн hарад нег кичг олҗ авад, бүсиннь ард хавчулҗ авч ирнə. Эмгн келҗəнə: «Кичгиг, кееч-кееч гиhəд дахуулад авад ирдгмн» - гинə. 
Дөрвдəд өвгн hарад йовна. Нег кесг гелңгүдлə харhад тедниг «кееч-кееч» гиhəд дуудад бəəв. Тедн улм цааран йовцхана. Өвгн күрч ирəд эмгдəн яhcан келв. Эмгн келҗəнə: «Гелңгүдлə харhхларн гертəн наар гиҗ авад хот өгдмн». 
Тав дəкҗ өвгн hарад йовна нег долан чонла харhад, тедниг: «Манад ирҗ хот уутн!» - гив. Тиигхлə тедн күрч ирəд өвгиг идчкв.

Записано Густавом Йоном Рамстедтом (швед. Gustaf John Ramstedt) в экспедиции 1904 года, издано в 1909 году.
https://vk.com/wall-69812053_3117


