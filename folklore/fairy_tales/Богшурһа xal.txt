Богшурһа

– Богшурһа, богшурһа, яахар бәәнәч?
– Яшлын йозурас яс кемлнәв.
– Хаххла, яһнач?
– Хумсарн мааҗад һарһнав.
– Цусн һархла, яһнач?
– Булгин уснас зальгад зогсанав.
– Булгии киитн уснд даархла, яһнач?
– Һал түләд дуладнав.
– Һаласчн түүмр шатхла, яһнач?
– Җиврәрн цокад унтранав.
– Җиврчн шатхла, яһнач?
– Эмчд одад эдгәнәв.
– Эмч гертән уга болхла, яһнач?
– Эврән эдгхинь күләнәв.

Саглр ээҗин туульс. Элст: Хальмг дегтр hарhач, 1989. х. 22.


Цөкрдго богшада | Неунывающий воробей

– Богшада, богшада, яахар бәәнәч?
– Яшлын толһан яс кемлнәв.
– Яшлын яснас хахад одхла, яһнач?
– Хумсарн мааҗад, ясиг һарһад оркхв.
– Хооласчнь цусн һархла, яһнач?
– Булгин усар зәәләд зогсанав.
– Усна киитнднь царцхла, яһнач?
– Һал түләд көлчәнәв.
– Һаласчнь түүмр шатхла, яһнач?
– Җиврәрн цокад унтранав.

Калмыцкие сказки: сборник/ на калмыцком языке. Составитель В.Д. Бадмаева. Элиста: ГУ «Издательский дом «Герел», 2009. с. 405.

