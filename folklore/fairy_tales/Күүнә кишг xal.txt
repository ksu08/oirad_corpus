Күүнә кишг

Кезәнә нег залу бәәҗ. Хорха меклән кел меддг санҗ. Хан терүг наар гиҗ дуудулад, чамаг хорха, меклән кел меднә гидмб, – гив. Альков мини эн нуурин мекләс юн гиһәд хәәкрҗәнә, келлчн, – гив.
Мана хан нууриг өдр болһн бальчгас арчҗ бәәтхә гиһәд хәәкрҗәнә, – гив. 
Мини хөд юңгад мәәллдәд бәәнә? Одҗ, юн гиҗ мәәлҗәхинь сур, – гиһәд хөөдүрн илгәв. 
Өдр болһн хөөнә мах иддгән ууртн, – гинә. 
Тер хөөнә ардаснь нег доһлң хурһн йовҗ йовна. Экнь мәәлв. 
Эн хөөдин хурһднь экән дахад йовдмб, чи юңгад эс дахнач, гиһәд экнь мәәлв.
Миңһн шар толһата хөөнә  кишгиг әрә дааҗ йовнав, – гив. 
Терүгинь хаанд келлго, тер му хурһан өгтн, – гиҗ залу сурв. Не, ав гив. Тер хурһна нооснаснь ноха ноос таслад авад оркв. 
Нохаһан өгтн, хурһитн авхшив, – гив. Нохаһан өгв, нохань нег бичкн ишкә деер шееһәд оркв. Тер ишкәһәрнь нег гергн бәрүл кечкв. 
Бәрүлитн авнав, нохаһитн авхшив, гив. Ав, – гив.
Нег гергн бәрүләрн хәәс бәрәд оркв. Хәәситн авнав, – гив, не ав, – гив. Хәәснднь хот кеһәд уучксн бәәҗ. 
Не, күүнә кишг авч болшгоҗ гиһәд хәрв. Тиигәд амрад җирһәд бәәв.
Запись И.И. Попова. Ростовский облархив, ф. 55. Опубл. в сб. «Хальмг туульс», 1 боть. Элст, 1960. с. 218.
Хальмг үнн, № 196, 04.10.1969


Күүнә кишг

Кезәнә нег залу бәәҗ. Хорха-меклән кел меддг санҗ. Хан терүг дуудулад:
-Чамаг хорха, меклән кел меднә гидмб,- гив.
-Альков, мини эн нуурин мекләс юн гиhәд хәәкрҗәнә, келлчн,- гив.
-Мана хан нууран өдр болhн бальчгас арчҗ бәәтхә гиhәд хәәкрҗәнә,- гив.
-Мини хөд юңгад мәәллдәд бәәнә? Одҗ юн гиҗ мәәлҗәхинь сур,- гиhәд хөөнүрн илгәв.
-Өдр болhн хөөнә мах иддгән ууртн,- гинә. Тер хөөнә ардаснь нег доhлң хурhн йoвҗ йoвна. Экнь мәәлв.
Эн хөөдин хурhднь экән дахад йoвдмб, чи юңгад эс дахнач,- гиhәд экнь мәәлв.
-Миңhн шар толhата хөөнә кишгиг әрә дааҗ йoвнав,- гив.
Терүгинь хаанд келлго, тер му хурhан өгтн,-гиҗ залу сурв.
-Не, ав гив. Тер хурһна нооснаснь ноха ноос таслад авад оркв.
-Нохаhан өгтн, хурhитн авхшив,- гив. Нохаhан өгв, нохаднь нег гергн бәрүл кечкв.
-Бәрүлитн авнав, нохаhитн авхшив,- гив.
-Ав,- гив. Нег гергн бәрүләрн хәәс бәрәд оркв.
-Хәәситн авнав,- гив.
-Не, ав,- гив. Хәәснднь хот кеhәд уучксн бәәҗ.
-Не, күүнә кишг авч болшгоч,- гиhяд хәрв. Тиигәд амрад-җирhәд бәәв.

http://forum.freekalmykia.org/index.php?showtopic=103

