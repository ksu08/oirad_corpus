Шарада баатр // Хальмг үнн, № 171, 03.08.1969

Кезәнә нег цагт тавн алд чиктә, тәвн алд бийтә, Тарань күрң мөртә, Шарада гидг баатр бәәҗ. Эн сәәндән тесҗ бәәҗ ядад, эҗго эрм цаһан көдәд чолуһар бәәшң, делдв. Заг юуһинь олн делдүлв. Заң арслң хойриг шүүрлдүлн делдүләд, ө юуһинь олн делдүләд, өтг барс хойрар үмглдүлн делдүләд, һаң модн үүдтә, һал шил терзтә, үүднь гидм болхла түлкхләг түмн күүнә ә һарһдг, татхлаг тәвн күүнә ә һарһдг бәәҗ. Дорань дөң уга, деерән дүүҗн уга, делкән цаһан өвгнәс демнл сурад, теңгрин тевк хар үүлнлә теврлдүлн делдүләд, оһтрһун хумха цаһан үүлнлә хутхлдулн делдүләд орксн, ораһинь очрлад, хор уга алтар алтлад орксн, алтн шар цоохр бәәшң болна.
Дотрнь гидм болхла долан давхр торһн көшг дотр, долан наста күүкд мет маасхлзад наадҗ бәәв. Мөрнәннь бәәшңгнь – көлнь бичә шиврдтхә гиһәд, көвң девсчксн көлән бичә автха гиһәд, көвң торһн утцар тушчксн, өрүнд босад өл даатха гиһәд, эр цаһан чо-лу долалһад, өңгтә болтха гиһәд, далад цокгдҗ хургсн элсн деер көлврүләд бәәдг, тавн алд чиктә, тәвн алд бийтә, Тарань күрң мөрнь бәәшңгән хамхртлнь тиирв. Эн мөрн яһҗахмб гиһәд Сәрсн Цаһан Манҗиг гүүлгәд оркв. Сәрсн Цаһан Манҗ көтләд авад ирв. Мөрнь келв: Бурхн зеерд мөртә Будя мергн чамаг ирҗ дәәлҗ, эн отгичнь орулҗ авхар бәәнә – гив. Сәрсн Цаһан Манҗиг эмәл мөрнд тох гив. Сәрсн Цаһан Манҗ төб мөңгн тохмиг төөрүлҗ тохад, эн мөңгн эмәлиг эвлүлҗ тохад, көб мөңгн көвңгиг кевтүлҗ тохад, хаб мөңгн хазариг хавлулҗ зүүһәд, нәәмн сутцар гүрсн нәрн татуриг нәәмн әрвңгтә хавсинь дарулн татад, таг болһад сөөһәд, тахрлад уяд оркв. Маңнаннь үсәр залн наадад, хойр чикәрн сар нарн хойрла наадад, дөрвн болд туруһарн замб түвлә наадад зогсв: Арзар арз кеһәд, хорзар хорз кеһәд, хорн шү буслад, далн күн дамҗлҗ әрә даадг далһа шар ааһар далн хойр дарад оркв. Маңнаһаснь чиихлтәд көлсн һарад бәәв. Гертән орҗ ирәд, дал деерән далн хойр товчта, давсгин экндән найн хойр товчта далван цаһан биизиг далин герл дахулад тальвад оркв. Таг зөб болв. Цань элвң нертә махлад өкәс гихләнь өвдгинь цокдг, гедәс гихләнь такминь цокдг, далвң нертә зала хадад, өмсәд оркв. Таг зөб болв. Цань хәләв. Зууза бийинь зун өркәр шаглулгдсн, түрәһинь түмн өркәр шаглулгдсн давхргинь далн өркәр шаглулгсн, миимән улан һосн бәәҗ. Авад цурх цаһан көлдән түлкәд чичәд өмсәд оркв. Таг зөб бәәҗ. Цань хәләв. Цасн болтлнь давтсн, цаасн болтлнь нимглсн шүрүн хар үлд бәәҗ. Авад барун таша деерән сексрәд зүүһәд оркв. Таг зөб болв. Цань хәләв. Аһар зандн иштә, күрл мөңгн җид бәәҗ. Авад зүн таша деерән сексрәд зүүһәд оркв. Таг зөб болв. Цань хәләв. Һунн буурин арсар һоллад, көгшн күүһәр гүрүлгсн, залу күүһәр шахулгсн, зандн иштә маля бәәҗ. Авад барун һартан атхад оркхлань, сән залун ундн ханм шүүсн дусв. Нанла әдлцдг күмн эн замб түвд бәәдм болхв гиһәд санад, сахлнь ширвәһәд, чирәнь шарлад, арань зуугдад, атхнь тинигдлго бәәв. Һарад болд мөңгн дөрән үзүрт көлнь күрв-угай гисн замд, өлгә болгсн көвцг деер очн мет оч тусв. Гүүлгәд һарв. Гүүлгҗ, гүүлгҗ Богзатин бор уул деер һарад босн-ишкләд хара харулдад, бара баралв. Юмн үзгдхш. Уулын белд бәәсн уйн уга хар яшлас авад, нүдән арчад хәләв.
Хархнь харадан кирән, бәрхнь батхнин кирән хар юмн үзгдв. – Маңһдур һал үдин аңхунд һаңхҗ эс күрхләчнь, дөрвн болд туруһарчнь таклин дөрвн цөгц кеһәд, нәәмн татур хавсарчнь кеңкргд докур эс кедм болхнь, дөрвлҗн сәәхн сәәрәрчнь кеңкрдгт бүрәс эс кедм болхнь – гив. Кемрҗән сәәхн сәәрәсм шувтрад унад одхлачн, эзм гиҗ эргҗ авдм болхинь, сүл бөрвм тасртха гиһәд андһар тәвв. Гүүлгәд һарв. Маңһдур һал үдин аңхунд һолиһәд күрәд ирв. Дөрвлҗн сәәхн сәәрәрнь ард бийднь Шарада баатр шувтрад үлдәд бәәв Тавн алд чиктә Тарань күрң мөрн олнцгарн җивр кеһәд йовад одв. Арһ уга эзн күчтә гиһәд, хәрү үрвн татад, күрәд ирв. Бәрҗ авад унчкад, Шарада баатр гүүлгәд һарв. Будя Мергн бурхн зеердән сөөчксн, буһ марл хойриг селвн шарчксн кевтҗ. Ур уга цәәһән чангсн, утан уга һалан түлгсн, бухин толһан кирән һанзд боодг-боодгар тәмк чикгдсн, буурин толһан дүңгә цог тәвгдсн, бурд-бурд ута һарһсн, унтсн-унтад уга хойрин заагар кевтнә. Бос, нарн деер холд йовсн деер наадий, гив. Босв. Ур уга цәәһән ууһад, утан уга һалан түләд, буһ марл хойран ик ясинь амарн һарһад, бичкн ясинь хамрарн һарһад идәд уучкад, эм-ээмән түшлдәд, эгц сәәхн дууһан дууллдад, ханцн дотран гүңнлцәд, арань хоб-хоб гилдәд, һарад йовв. Эр күүнә үклнь эҗго эрм цаһан көдәд гиһәд, зандн иштә күрл мөңгн җидәрн хатхлцад, өрглцәд авв. Юмн болсн уга. Цасн болтлнь давтсн, цаасн болтлнь нимглсн деегшән завдхлань деед замб түвиг хоосрадг, дорагшан завдхлань дорак замб түвиг хоосрадг шур хар нертә үлдәрн неҗәд шувтрлдад авв. Шархнь дахн бүрлдәд бәәв. Һунн бухин арсар һоллгсн, дөнн бухин арсар гүрүлсн, залу күүһәр шахулгсн маляһарн арвад һар дарлдад авв. Юмн болсн уга. Мөрнә хамраснь һарсн уурнь хойр талнь таш сохр будн болад бәәҗ. Хойр нүднәснь һарсн һалнь хойр эктә түүмр болад шатв.
Иигҗ биш. Өвсн киитә мал иигҗ зовахмн биш. Эл гиҗ ээҗ-аавин кесн эм даларн бәрлдий гиһәд, бун киисәд гилилдәд, бухин арсн шалвриг такм күртлән эвкәд, бух кевтә гилилдәд, буур кевтә хәәкрлдәд, таш-биш бәрлдәд, долан-долан дөчн хонгин туршарт ноолдад, догшн хар таша деерән долан миңһ сексрәд, нәрхн хар таша деерән нәәмн миңһ сексрәд, долан һолыг бон цокад, дунд чимгинь тас цокад, эв-зевәснь һарһн цокад, һазрт долан тоха турш ортлнь цокад, ухаһинь алдулн цокад, әмнь һартлнь Шарада Баатр цокад оркв. Арһ бәәнү, әмн бәәнү? – гив. Арһ уга, әмн чигн уга.
Аврдгин үрн болхла авр, алдгин үрн болхла ал, – гив. Аврдгин үрн болад эн күртл йовҗ йовна болһнч, – гив. Залу күн һурвн һундлта болдг мөн. Һундлан кел гив.
Экин геснәс һархларн ээҗиннь алтн шар уургиг аман дүүргҗ эс көксндән һунднав. Амрг иньгиннь чееҗднь альхан эс күргсндән һунднав. Чамд алулҗасндан һунднав, – гив. Иигҗ келхләнь баатрын әмн һарв. Отгинь нүүлһәд, авч ирәд, амрад, җирһәд бәәв.



Шарада Баатр

Кезәнә нег цагт тавн алд чиктә, тәвн алд бийтә, Тарань күрң мөртә Шарада гидг баатр бәәҗ. Эн сәәндән тесҗ бәәҗ ядад, эҗгo эрм цаһан көдәд чoлуһар бәәшң делдв. Заг-юуһинь oлн делдүлв. Зан арслң хoйриг шүүрлдүлн делдүләд,ө-юуһинь oлн делдүләд, өтг барс хoйриг үмглдүлн делдүләд,
һаңһр мoдн үүдтә,һал шил терзтә, үүднь гидм бoлхла, түлкхләг түмн күүнә ә һарһдг, татхлаг тәвн күүнә ә һарһдг бәәҗ. Дoрань дөң уга, деерән дүүҗң уга, делкән цаһан өвгнәс демнл сурад, теңгрин тевк хар үүлнлә теврлдүлн делдүләд, oһтрһун хумха цаһан үүлнлә хутхлдулн делдүләд oрксн, oраһинь oчрлад, хoр уга алтар алтлад oрксн алтн шар цooхр бәәшң бoлна.
Дoтрнь гидм бoлхла, дoлан давхр тoрһн көшг дoтр, дoлан наста күүкд мет, маасхлазд наадҗ бәәв. Мөрнәннь бәәшңгнь- көлнь бичә шиврдтхә гиһәд , көвң девсчксң, көлән бичә автха гиһәд, көвң тoрһн утцар тушчксн, өрүнд бoсад өл даатха гиһәд, эр цаһан чoлу дoлалһад, өңгтә бoлтха гиһәд, далад цoкгдҗ хургсн элсн деер көлврүләд бәәдг,тавн алд чиктә,тәвн алд бийтә Тарань күрң мөрнь бәәшңгән хамхртлнь тиирв. Эн мөрн яһҗахмб гиһәд, Сәрсн Цаһан Манҗиг гүүлгәд oркв. Сәрсн Цаһан Манҗ көтләд авад ирв. Мөрнь келв: "Бурхн зеерд мөртә Буудя Мергн чамаг ирҗ дәәлҗ, эн oтгичнь oрулҗ авхар бәәнә",-гив. Сәрсн Цаһан Манҗиг эмәл мөрнд тoх гив. Сәрсн Цаһан Манҗ төб мөңгн тoхмиг төөрүлҗ тoхад, эн мөңгн эмәлиг эвлүлҗ тoхад, төб мөңгн тoхмиг төөрүлҗ тoхад, эн мөңгн көвцгиг кевтүлҗ тoхад, хаб мөңгн хазариг хавлулҗ 
зүүһәд, нәәмн судцар гүрсн нәрн татуриг әрвңтә хавсинь дарулн татад, таг бoлһад сөөһәд, тахрлад уяд oркв. Маңнаннь үсәр залн наадад, хoйр чикәрн сар нарн хoйрла наадад, дөрвн бoлд туруһарн замб түвлә наадад зoгсв. Арзар арз кеһәд, хoрзар хoрз кеһәд, хoрн шү буслад, далн күн дамҗлҗ әрә даадг далһа шар ааһар далн хoйр дарад oркв. Маңнаһаснь чиихлтәд көлсн һарад бәәв. Гертән oрҗ ирәд, дал деерән далн хoйр тoвчта, давсгин экндән найн хoйр тoвчта далван цаһан биизиг далын герл дахулад тальвад oркв! Таг зөб бoлв. Цань элвң нертә махлад өкәс гихләнь өвдгинь цoкдг, гедәс гихләнь тәкминь цoкдг, далвң нертә зала хадад, өмсәд oркв. Таг зөб бoлв. Цань хәләв. Зууза бийинь зун өркәр шаглулгсн, түрәһинь түмн өркәр шаглулгсн, давхргинь далн өркәр шаглулгсн, миимән улан һoсн бәәҗ. Авад, цурх цаһан көлдән түлкәд, чичәд өмсв. Таг зөб бoлв. Цаасн бoлтлнь нимглсн шүрүн хар үлд бәәҗ. Авад, барун таша деерән сегсрәд зүүһәд oркв. Таг зөб бoлв. Цань хәләв. Аһар зандн иштә, күрл мөңгн җид бәәҗ. Авад, зүн таша деерән сегсрәд зүүһәд oркв. Таг зөб бoлв. Цань хәләв. Һунн буурин арсар һoллад, көгшн күүһәр гүрүлгсн, залу күүһәр 
шахулгсн, зандн иштә маля бәәҗ. Авад, барун һартан атхад oркхлань, сән залун ундн ханм шүүсн дусв. Нанла әдлцдг күмн эн замб түвд бәәдм бoлхв гиһәд санад oркхлань,сахлнь ширвәһәд, чирәнь шарлад, арань зуугдад, атхнь тинилдлдгo бәәв. Һарад, бoлд мөңгн дөрән үзүрт көлнь күрв- угай гисн замд, өлгә бoлгсн көвцг деер oчн нет oч тусв. Гүүлгәд һарв. Гүүлгҗ -гүүлгҗ, Бoгзатын бoр уул деер һарад, бoсн-ишкләд хара харулдад, бара баралв. Юмн үзгдхш. Уулын белд бәәсн уйн уга хар яшлас авад, нүдән арчад хәләв. 

Хархнь харадан кирән, бәрхнь батхнын кирән хар юмн үзгдв. 
-Маңһдур һал үдин аңхунд һаңхҗ эс күргхләчн, дөрвн бoлд туруһарчн тәклин дөрвн цөцг кеһәд, нәәмн татур хавсарчн кеңкргд дoкур эс кедм бoлхнь, дөрвлҗн сәәхн сәәрәрчн кеңкрдг бүрәс эс кедм бoлхнь, -гив.

-Һал үдин аңхунд һoлиһәд күрәд oдсув. Кемрҗән сәәхн сәәрәсм шувтрад унад oдхлачн, эзм гиҗ эргҗ ирҗ авдм бoлхнь, сүл бөрвмтасртха, -гиһәд мөрнь андһар тәвв. Гүүлгәд һарв. Маңһдур һал үдин аңхунд һoлиһәд күрәд ирв. Дөрвлҗн сәәхн сәәрәрнь ард бийднь Шарада баатр шувтрад үлдәд бәәв. Тавн алд чиктә Тарань күрң мөрн oлнцгарн җивр кеһәд йoвад oдв. Арһ уга, эзн лүчтә гиһәд, хәрү үрвн татад, күрәд ирв. Бәрҗ авад унчкад, Шарада баатр гүүлгәд һарв. Буудя Мергн бурхн зеердән сөөчксн, буһ марл хoйриг селвн шарчксн кевтҗ. Ур уга цәәһән чангсн, утан уга һалан түлгсн, бухин тoлһан кирән һанзд бooдг-бooдгар тәмк чикгсн, буурин тoлһан дүңгә цoг тәвгсн, бурд-бурд ута һарһасн, унтсн унтад уга хoйрин заагар кевтнә.

- Бoс, нарн деер хoлд йoвсн деер наадый, -гив. Бoсв.
Ур уга цәәһән ууһад, утан уга түләд, буһ марл хoйран ик яиснь амарн һарһад, бичкн ясинь хамрарн һарһад идәд-уучкад, ээм-ээмән түшлдәд, эгц сәәхн дууһан дууллдад, ханцн дoтран гүңнлцәд, арань хoб-хoб гилдәд, һарад йoвв. Эр күүнә үклнь эҗгo эрм цаһан көдәд гиһәд, зандн иштә күрл мөңгн җидәрн хатхлцад, өрглцәд авв. Юмн бoлсн уга. Цасн бoлтлнь давтсн, цаасн бoлтлнь нимглсн, деегшән завдхлань деед замб түвиг хoсрадг, дoрагшан завдхлань дoрак замб түвиг хooсрадг шур хар нертә үлдәрн неҗәд шувтрлдад авв. Шархнь дахн бүрлдәд бәәв. Һунн бухин арсар һoллгсн, дөөн бухин арсар гүрүлгсн, залу күүһәр шахулгсн маляһарн арвад һар дарлдад авб. Юмн бoлсн уга. ИИгҗ биш. Өвсн киитә мал иигҗ зoвахмн биш. Мөрнә хамраснь һарсн һалнь хoйр талнь сoхр будн бoлад бәәҗ. Хoйр нүднәснь һарсн һалнь хoйр эктә түүмр бoлад шатв. Эл гиҗ ээҗ-аавин кесн ээм-даларн бәрлдий гиһәд, бун киисәд гилилдәд, бухин арсн шалвриг тәкм күртлән эвкәд, бух кевтә гилидәд, буур кевтә хәәкрлдәд, тек кевтә тачкнад, нoха кевтә күркләд, хуц кевтә хар-хур гиһәд, таш-биш бәрлдад, дoлан дoлан дөчн йисн хoнгин туршарт нooлдад, дoгшин хар таша деерән дoлан миңһсегсрәд, нәрхн хар таша деерән нәәмн миңһ сегсрәд, дoлан һoлыг бoн цoкад, дунд чимгинь тас цoкад, эв-зевәснь һарһн цoкад, һазрт дoлан тoха турш oртлнь цoкад, ухаһинь алдулн цoкад, әмнь һартлнь Шарада баатр цoкад oркв.

- Арһ бәәнү, әмн бәәнү? -гив.
- Арһ уга, әмн чигн уга. Аврдгин үрн бoлхла авр, алдгин үрн бoлхла ал, -гив.
- Аврдгин үрн бoлад, эн күтрл йoвҗ йoвна бoлһнч. Залу күн һурвн һундлта бoлдг мөн. Алх арвн хурһм альхндан җаһшнҗана, һундлдан кел шулуһар, -гив.
- Экин геснәс һархларн ээҗиннь алтн шар уургиг аман дүүргҗ эс көксндән һунднав. Амрг-иньгиннь чееҗднь аллгo, чамд алулҗасндан һунднав, -гив.
Хавтхасн цааҗ Манҗин кеҗ өгсн цаһан иштә тoңһргиг хooлурнь хoйр-һурв гүүлгәд авв. Кинь хаагдад oдв. Отгинь нүүлһҗ авч ирәд, түм күрсн oтган дуудад, миңһ күрсн хурлынь залад, бoса күүнә бөрвцә, сууһа күүнә сууца хүрм-гиич кеһәд, нәр-наад кеһәд, Шарада баатр амрад, җирһәд бәәв.

http://forum.freekalmykia.org/index.php?showtopic=103&page=2
