Цаһан Һалун болн Хар Тоһрун
Нигт өрвлгтә, бат көлтә Цаһан Һалун һолин эрг деерәһәр нааран-цааран йовна. Зәрмдән зогсад бийән шинҗлнә:
– Би һазр деерәһәр сәәхн йовҗ чаднав, Би уснас әәдгов, сәәнәр өөмҗ чаднав.
Терүнәс хол биш Хар Тоһрун зогсҗаҗ. Цаһан Һалуна келсиг тер соңсад, хаҗуднь одад келнә:
– Цаһан Һалун, чини кеҗ чаддго юмн бас бәәнә.
Цаһан Һалун хойр далваган өргәд уснд нисҗ бууна. Хар Тоһрунас тер сурна:
– Юмб? Келич, юмб? Чи нанла әдл иигҗ өөмҗ чадвчи? – гиҗ келәд Цаһан Һалун хойр-һурв уснд булхад үзүлнә.
Терүг хәләҗәсн Хар Тоһрун эрг деерәс хәәкрнә:
– Чи ээлә шовунла әдл теңгрт күрч нисхвчи, Чи гөрәсн аңгла әдл шулун гүүҗ чадхвчи, Чи хулһнла әдл гүн нүк малтҗ чадхвчи?
– Уга, уга! Би тедниг дураҗ чадшгов. Би эврәннь бәәдләрн бәәдв. Уста, ноһата һазрт би дуртав. Мини бәәдл нанд тааста, – Цаһан Һалун седкләсн терүнд келнә.
Зуг Хар Тоһрун Цаһан Һалуг соңслго нисәд йовҗ одна.
Олн керг мууһар медхин ормд, нег кевәрн, кенд чигн үлү үзлго медсәрн бәәсн деер болх.
Туульс. Сказки: [для дошкол. и млад. шк. возраста]. – Элиста: Центр «Теңгрин уйдл», 2014. c. 16-21.

